debata_5
TRANSKRYPCJA GRUPA 5 - 
Moderator: Marta Jas- MJas
Uczestnicy:
Dorota K- DK
Mariusz K- MK
Marlena J- MJ
Mateusz W- MW
Mikołaj N- MN
Krzysztof K- KK
Obserwator Ola

MJas- Zacznijmy od tego, czym dla was jest plagiat? Jak rozumiecie to określenie? Co się pod tym pojęciem kryje? To łatwe do zdefiniowania pojęcie? W jakim kontekście występuje? Kiedy mówimy o plagiacie?
MJ- Tak jak mieliśmy w materiałach: przywłaszczenie cudzego utworu i podanie, jako własny, np. opublikowanie go pod własnym nazwiskiem
MJas- I tylko w tym kontekście pojawia się plagiat? Może inne osoby by uzupełniły Twoją wypowiedź. 
MW- Moim zdaniem plagiat to korzystanie z cudzej własności do osiągnięcia jakichś celów: materialnych, bądź niematerialnych. 
MJas- Jeszcze jakiś inny element mieści się w tym pojęciu?
MN- Ja bym tylko dodał, że to może być świadome, bądź nieświadome korzystanie z cudzej twórczości, bez określenia autorstwa.
MJas- Dlaczego świadome i nieświadome? Jakbyś mógł poszerzyć tą wypowiedź
MN- Bo czasem parafrazując coś autor danego tekstu może zapomnieć skąd zna daną ideę, jakiś element intelektualny
DK- Mnie ciekawi jedna rzecz- tak jak wszyscy wcześniej powiedzieli, co to jest plagiat, to rozumiem, że rozmawiamy dziś tylko o plagiatach dotyczących prac i problemów w szkolnictwie wyższym, a nie utworów artystycznych, książek, czy innych prac publikowanych? Mnie interesuje wypowiedź, którą będziemy mogli usłyszeć w dalszej części debaty: jak dużo plagiatów, które się zdarzają u nas w Polsce słyszymy, że są to plagiaty nieumyślne, a jak dużo jest umyślnych. Interesuje mnie to, dlatego, że kary nie są zbyt dotkliwe obecnie, więc jest to też tendencja do tego, żeby nadużywać z korzystania z cudzych dóbr umysłowych. 
MJas- Chciałabym teraz zaproponować pogłębienie tego tematu i obszaru, o którym mówimy: jak uczelnie uczą o plagiacie? Czy wiecie coś na ten temat jak uczą wasze uczelnie? Jakie są praktyki w tych uczelniach, do których uczęszczacie?
MJ- Ja uczyłam się na Uniwersytecie Warszawskim i miałam wykłady, to były 4 godzinne wykłady z podstaw Ochrony Własności Intelektualnej. Potem mieliśmy test na zaliczenie na platformie internetowej. Trzeba było przystąpić do tego wykładu, była lista, obecność była obowiązkowa i zaliczenie testu też był chyba tydzień, czy dwa na podejście do niego. Aczkolwiek test był bardzo prosty i mogliśmy korzystać z materiałów, które dostaliśmy. Więc w sumie nie trzeba było tego przyswoić, tylko znaleźć w książeczce odpowiednią odpowiedź. Wykład był w auli, w realu, a test online
MW- Studiuję na SGGW i to wygląda w ten sposób, że przedmiotu, jako takiego nie mamy, chociaż na kierunku informatyka, bo studiuję dwa kierunki, jest przedmiot o Ochronie Własności Intelektualnej. Jest to przedmiot obowiązkowy i 15 godzin wykładu. Jednak myślę, że jest to bardziej pod kątem licencji i programów. Plagiat w innym kontekście jest brany pod uwagę. A na drugim kierunku prowadzący jedynie sugerują jak powinno to tak naprawdę wyglądać. 
MJas- W materiałach przedstawiono rozwiązania, jakie funkcjonują zarówno na Polskich jak i zagranicznych uczelniach. Czy któreś z rozwiązań wam się spodobały, zainteresowały was, uważacie, że powinny być stosowane?
MN- Mi najbardziej podoba się z tych propozycji dotyczących podniesienia świadomości dotyczącej plagiatu, podoba się propozycja 4- czyli ta forma warsztatowa. Mam wrażenia, że najlepiej jest zrozumieć coś.
MJas- Możesz cos powiedzieć więcej o tej propozycji? I jakbyś wskazał, co takiego dobrego jest w tej propozycji?
MN- Mam wrażenie, że w tym problemie bardzo ważne jest zrozumienie subtelnych różnic między uprawnionym zapożyczeniem treści od innego autora i nieuprawnionym zapożyczeniem- plagiatem. I myślę, że to najlepiej zrozumieć przez praktykę porównując różne przykłady. 
MJas- A czy to rozwiązanie ma tez jeszcze jakieś minusy?
MN- Prawdopodobnie to zwiększa koszty całej tej organizacji, bo to zwiększa zaangażowanie prowadzących i takiej ścisłej kontroli, bezpośredniego kontaktu ze studentami przez prowadzącego. Wykład można zrobić łatwiej dla większej ilości osób. Ale można by tez połączyć to jakoś z formą internetową- takie warsztaty online. Jakby połączyć ta formę realną z internetową. 
MK- Jeżeli chodzi o plagiat, to rozumiem, że jesteśmy świadomi, czym jest plagiat od mniej więcej liceum i chciałem powiedzieć, że na dobrą sprawę, że warsztaty na uczelniach i uczenie dorosłych ludzi, czym jest oszustwo i czym jest kradzież własności intelektualnej, nie jest obligatoryjne, nie jest czymś niezwykle koniecznym. Ale wracając do przedmówcy, to propozycja aby czy to były ćwiczenia, czy warsztaty to to jest dobry pomysł. Akurat wiemy czym jest plagiat i czy akurat na to byśmy chcieli wydawać pieniądze? Nie wydaje mi się. Elearningowo może to jakoś by miało sens, ale poświęcać czas na 4 godzinne warsztaty na temat plagiatu i jak go uniknąć w sytuacji kiedy nie kopiuje się czyichś pomysłów jest raczej… nie jest najwyższą koniecznością. 
DK- Ja akurat nie zgadzam się z moim przedmówcą, bo uważam że mamy tak dużo zachowań nieetycznych w dzisiejszych czasach, że warto ludziom mówić czym jest plagiat, warto przyswajać temat z praktycznymi przykładami, żeby każdy wiedział co to znaczy plagiat i jak ja mogę to nieświadomie zrobić. Więc praktyczne sesje chyba bardziej w małych grupach, z przykładami, gdzie mamy gotowy scenariusz ćwiczenia i możemy się uczyć na dobrym przykładzie, żeby rzeczywiście osoby, które się tego uczą mogły właściwego zachowania się nauczyć, a nie uczyć się na złych przykładach prezentowanych przez większe grono uczestników. Myślę, że to jest potrzebne, dlatego że etyka cały czas kuleje. Dużo ludzi ściąga pliki, uważając że to jest fajne, a ktoś się napracuje, spędzi ileś godzin siedząc nocami i pisząc pracę, po czym ktoś sobie myśli, że może wziąć połowę pracy i iść na skróty. Myślę, że fajnie byłoby mieć ćwiczenia
MJas- Odwołam się jeszcze do materiałów, które dostaliśmy. W scenariuszach do dyskusji jest coś takiego jak propozycja nr 1, w której jest, że każdy obywatel jest zobowiązuje się do znajomości i przestrzegania prawa. W związku z tym uczelnia nie jest zobowiązana do uczenia o plagiacie, ponieważ każdy z nas powinien znać prawo i powinien te prawa przestrzegać. Jak się wam wydaje- czy to rozwiązanie ma jakieś plusy, jakieś pozytywne aspekty?
MJ- Ja sobie tak przyswajam tą propozycję i potrzebuję jeszcze chwili, żeby się nad nią zastanowić. 
MJas- Może Mariusz ewentualnie nam przypomni tą propozycję, poszerzy informacje na jej temat?
MK- To są dorośli ludzie i jeśli ktoś decyduje się ukraść komuś pracę to będzie musiał ponosić tego konsekwencje. A w jaki sposób to będzie rozwiązane to rozumiem, że jest zapisane w ustawie i każda szkoła ma swoje procedury. I czy to będzie obniżona ocena, czy rektor będzie decydował o losie takiego studenta, to już nie jest moja sprawa, bo ja przynajmniej wiem, że prace pisze się przede wszystkim dla promotora, później dla siebie i oczywistym jest, że raczej badając próbujemy napisać cos świeżego, nowego, ciekawego i nie ma sensu kraść czyjejś konwencji, czy czyjegoś badania i podpisywania się. 
MJ- Ja mam takie zdanie, że absolutnie nie można zakładać tego że młodzi ludzie są świadomi tego, bo nie są. Może jakaś część osób owszem, ale przynajmniej w moim gronie to tak nie wygląda. Więc myślę, że jakieś prewencyjne działania sprawią, że będzie można bardziej świadomie do tego podejść i młodzi ludzie są w pewien sposób. Inni troszczą się o to, żeby oni mieli możliwość poznania tego tematu, móc się w tym odnaleźć i poruszać się, mieć jakieś podstawy, bo myślę, że sami z siebie niekoniecznie zainteresują się tym tematem. Dopiero jeśli coś by się wydarzyło, jeśli ktoś by poniósł jakieś konsekwencje, jakaś grupa osób by się skłoniła do przejrzenia tego i zapoznania się jak można to zrobić nieświadomie. 
MN- Ja chciałem dodać, że często te różnice są bardzo subtelne między cytowaniem, a parafrazowaniem. I z tego co rozumiem można nieumyślnie użyć dokładnego cytatu, co jest też wykroczeniem. Nie wiem czy to się nazywa już plagiatem, ale jest to już wykroczenie, nie powinno mieć miejsca. I myślę, że przed tym wykładowcy powinni przestrzegać studentów ucząc na konkretnych przykładach. Wielokrotnie słyszałem o takich sytuacjach, że ludzie zapisywali notatki, czy to z wykładów, czy czytając książki i tworząc notatki czasem przepisywali słowo w słowo tak jak to było w książce napisane, czasem chcieli to wykorzystać w swojej pracy, bo praca intertekstualna jest cenniejsza zawsze i nieświadomie używali cytatów myśląc, że piszą to swoimi słowami tak jak zrozumieli dany tekst, danego autora. Więc tu chciałbym się nie zgodzić zdaje się, ze z Mariuszem i takim postrzeganiem 0-1, że to jest przeważnie świadoma kradzież. Mam wrażenie, że to jest dużo różnych opcji. 
MJas- Ponieważ goni nas czas to proponuję przejść do innego wątku, z tego samego tematu, bo mniej więcej przedstawiliście swoje poglądy na temat tego czym jest plagiat i jak uczelnie powinny się odnosić w stosunku do tego co jest plagiatem. A teraz chciałam was zapytać co myślicie o karaniu. Czy plagiat jest trudno wykryć? Jeśli tak to dlaczego? Jak wykrywać ten plagiat? Co robić by tych plagiatów było mniej jeśli chodzi o uczelnię? Czy trudno plagiat wykryć? Jeśli są takie trudności to dlaczego? Skąd powstają te trudności?
DK- Są różne sposoby na wykrywanie plagiatów. Rozumiem też, że można się przypadkiem takiego plagiatu dopuścić, więc wydaje mi się, że warto jest uczyć i informować. Generalnie później przejdziemy do kar i żeby kogoś karać to trzeba poinformować o co nam chodzi, jakie są założenia i za co będziemy karani. Kara tez powinna być zróżnicowana pod kątem takim, że jeżeli wykryjemy, że jest to nieświadomy plagiat to inaczej to oceniamy, a jeżeli świadomy to jeszcze inaczej. Na początku powinniśmy informować co może nam grozić, w jakich sytuacjach, jakie możliwości powstają przy takich prostych elementach jak notowanie, czy brak cudzysłowu. To wszystko powinno być powiedziane wcześniej, żeby student się nie musiał borykać z przepisywaniem pracy i modyfikowaniem jej, bo też pewnie spędzi ileś czasu na słuchaniu, notowaniu, a później te same notatki skłaniają się przeciwko niemu, a nie są pomocne. Więc fajniej jest informować wcześniej. 
MJas- Znasz jakieś konkretne przykłady co uczelnie robią w przypadku plagiatu? W materiałach były podawane jakieś przykłady. Może coś Ci utkwiło w pamięci, coś zapamiętałaś?
DK- Czytaliśmy tam parę różnych przykładów. Fajnie, że są pomocne do wykrywania programy. Nie mniej jednak te prewencyjne rzeczy, spotkania, kursy, czy szkolenia, wykłady czym jest plagiat, ale dla mnie też jest ważne mówienie wcześniej co praktycznego możemy zrobić, co jest później plagiatem.
MJas- Może ktoś jeszcze z Was by chciał uzupełnić jak wykrywać plagiat? Może coś w materiałach informacyjnych? Wykrywanie plagiatów w propozycjach scenariuszy to jest strona 6 i 7. 
MJ- Mi się wydaje, że te programy nie są jakoś wybitnie skuteczne. I tak naprawdę nie ma osób odpowiedzialnych za obsługiwanie ich i za wykrywanie tego. Więc może są jakieś założenia początkowe, coś zaczyna się dziać, ale to nie jest jeszcze jakoś unormalizowane i troszkę jest zaniedbane. Tak mi się wydaje. 
MJas- To wykrywanie jest zaniedbane?
MJ- Tak
MJas- Co pozostałe osoby myślą? Jak wykryć ten plagiat? Dlaczego jest to takie trudne?
MN- Ja mam wrażenie, że to nie jest tak trudne w dobie komputerowych systemów i programów, które są w stanie to szybko sprawdzić. Zawsze istnieje ryzyko samodzielnego powtórzenia myśli, jakiejś krótkiej dokładnie w tych samych słowach. Język jest jednak dosyć ograniczony. Jest dosyć elastyczny i twórczy, ale jakieś minimalne ryzyko powtórzenia myśli kogoś jest. 
MW- Podzielam pogląd Mikołaja i Doroty również, że trzeba edukować i że w dobie dzisiejszej techniki to nie jest takie trudne, ponieważ mamy algorytmy, które sprawdzają. Jeszcze pozostaje kwestia, że te algorytmy sprawdzają merytorycznie: jest czy nie ma plagiatu. 
MK- Ja w dalszym ciągu uważam, że nieświadome cytowanie, albo używanie czyjejś idei, niewiadomego pochodzenia i traktowanie jej jako swojej, to znaczy takich ogólnych prawd, czegoś coś się należy człowiekowi tak po prostu, jest w ogóle kompletnie mało z prawem ma wspólnego. Pisząc prace magisterska ja raczej wiem na podstawie czyich badań pisze, na podstawie czyich książek, z jakich autorów korzystam i sama współpraca z promotorem- wiem kim jest ten człowiek i raczej jego idei nie przyjmuję jako swoich i nie będę ich przedstawiał jako swoich. Więc rozumiem, że jeżeli studenci są nie świadomi i nie potrafią otwierać i zamykać cudzysłowu, to może rzeczywiście warsztaty w szkołach być powinny. Ale może skupmy się na warsztatach w Liceum Ogólnokształcącym, tak aby ten student mógł po prostu bardziej świadomie przyjść, wejść w mury szkoły wyższej. To tyle.
MJas- A może przechodząc do kolejnego wątku powiesz jak karać za plagiaty? Która z propozycji w materiałach ci się podobała? Czy przykładowo dzielimy na tych, którzy popełnili po raz pierwszy plagiat, czy to nie rozróżniamy i też traktujemy plagiat jako plagiat?
MK- Jeżeli rzeczywiście zakładamy, że student omyłkowo podpisał się pod nie swoim pomysłem to jest rektor i to promotor go odsyła z powrotem. Powinien mieć rok przerwy w nauce, żeby przemyśleć swoje postępowanie i powinien napisać nową pracę. Gdyby mnie ukradli pracę, albo podpisaliby się pod moim badaniem to sprawę skierowałbym do sądu. I komisja uczelniana w tym momencie załatwiłaby tą sprawę nie polubownie, tylko na bieżąco. Jeżeli pomysł został ukradziony, to po to są biura patentowe, a jeśli pomysł był podpisany moim nazwiskiem, aby student omyłkowo, czy nie, starał się na tym świecie będąc wymyślać coś swojego, a nie podczepiać się pod czyjeś pomysły. Jak karać? Karać dotkliwie
MJas- Doroto, jakie kary proponujesz dla osób, które stosują plagiat?
DK- Nie powiem, że kary chłosty, ale na pewno różnicowanie między niezamierzonym, a zamierzonym plagiatem. Mnie się podoba pomysł uczelni zagranicznych, czyli obniżania ocen. Chyba nie pamiętam, żebym widziała obniżanie ocen w naszych przykładach. Są ewentualnie nagany i upomnienia. Co tak naprawdę pokazuje, że coś się robi, ale niekoniecznie dotkliwa jest kara. Bo szczerze mówiąc nie wiem gdzie to upomnienie w papierach sobie leży i kto je później widzi. Niemniej jednak, gdyby trzeba było pracę poprawić i jeszcze dostać obniżoną ocenę, to myślę że to by była dotkliwsza kara i mniej osób by chciało ten zamierzony plagiat popełniać. Jeśli chodzi o niezamierzony plagiat to łagodniejsze kary, czyli poprawienie pracy jak najbardziej. Aczkolwiek jeśli byśmy przeszli kurs i rozumieli konsekwencje plagiatu, to ta kara też nie powinna być aż tak łagodna, bo skoro wiemy czego nie wolno to nie powinniśmy tego robić
MJas- Ja się odwołam, bo Dorota przywołała taką koncepcję, która się pojawiła w materiałach informacyjnych. W propozycji nr 1 przy karach jest dokładnie to co powiedziałaś: jeśli sprawa dotyczy pracy semestralnej to student otrzymuje nowy temat, jeśli pracy licencjackiej to musi ją poprawić, a jego ocena zostaje zmniejszona. Tu zależy od wagi sprawy. A czy w tej twojej propozycji dostrzegasz jakiś minus? Bo wskazałaś na pewne plusy.
DK- Zastanawiam się. Wydaje mi się, że jest kwestia tak jak w każdym sposobie jest kwestia egzekwowania- jaki zrobimy plan, jaki procent będzie to sprawdzał, ile osób jest w to zaangażowanych. Załóżmy, że cały świat działa etycznie i nie mamy problemów z obsługą żadnych programów ani sprawdzania, ani komisji, ani siadania i zastanawiania się co robimy z danym studentem i czy był plagiat, czy go nie było. Każda z propozycji poniesionych ma swoje minusy. Tu nie wiem jakie są. 
MJ- Ja myślę, że to rozwiązanie jest akurat świetne, bo różnicowanie czy ten plagiat był świadomy, czy nie… ja bym jeszcze zróżnicowała, czy to był pierwszy raz, czy jakikolwiek kolejny, myślę, że to by zadziałało. Nie widzę minusów. 
MJas- A jakie kary?
MJ- Tak jak było: obniżenie oceny, poprawa pracy. Nie zawieszałabym studentów na rok, chyba że to by się faktycznie powtórzyło, albo student by nie rokował kary. Ale to jest sprawa bardzo zmieniająca życie i utrudniająca skończenie studiów, więc wydaje mi się, że to jest zbyt restrykcyjne. 
MJas- Mateusz, jak ty byś karał za plagiat?
MW- Myślę, że to trzeba zróżnicować na to czy to był pierwszy raz, czy kolejny, od wagi pracy. I trzeba też brać pod uwagę czy uczelnia kształci jak nie popełniać plagiatu, czy nie. A kara to nie jakieś wpisy, czy nagany, bo to nie skutkuje.
MJas- Ustalmy teraz wspólnie jakieś pytanie dotyczące plagiatu, które chcielibyśmy zadać ekspertom. Jedno z pytań zostało zaproponowane przez Dorotę: Jak dużo plagiatów w Polsce jest umyślne, a ile nie umyślne? 
MJ- Ja się zastanawiam jak to jest faktycznie z tymi systemami wykrywania plagiatów. Jak są dostępne, jaka jest ich skuteczność, czy obsługa wymaga specjalnych umiejętności? 
MW- Ja bym chciał odpowiedzieć na pytanie Marleny, bo korzystałem z tego programu. On jest ogólnodostępny i za niego trzeba zapłacić. On wykrywa w ten sposób, ze sprawdza ciąg znaków. Jeśli pod rząd pojawia się taka sama liczba znaków, czy wyrazów z tekstami, które są w bazie to wykrywa i osoba sprawdzająca ma dostęp i wie, które fragmenty są spisane. 
MN- Czy parafraza jest cytatem, czy to plagiat? 
MJas- Wszyscy wspólnie możemy zadecydować, które z tych pytań zadać, czy moglibyście wskazać, które z tych pytań chcielibyście zadać ekspertom? 
DK- Możemy spróbować z tym trzecim.
MK- Ja jestem za trzecim.
MJ- Ja się skłaniam ku mojemu.
MW- Ja za pytaniem Mikołaja- czy parafrazowanie też jest plagiatem. 
MN- W zasadzie też to pytanie Marleny mnie ciekawi. To ryzyko powtórzenia czyjejś myśli nie mając z nią zupełnie nic do czynienia. 
MJas- Czyli pytanie Marleny jest tym od grupy. Możemy teraz przejść do drugiego tematu naszej dzisiejszej tematy. Czyli metody kształcenia. Pierwsza taka rzecz to czy studia powinny uczyć rzeczy praktycznych czy też powinny dążyć do tego, by rozwijać nas intelektualnie, w takiej szerokiej wiedzy. 
DK- Myślę, że nie chodzi tylko o rozwój intelektualny i praktyczny, tylko też o sposób przyswajania wiedzy. Bo dorośli ludzie uczą się w różny sposób. I większa różnorodność form dostarczania tej wiedzy, tym większa szansa na to, że studenci zapamiętają jak najwięcej. Ktoś kto może się wspaniale wsłuchiwać w wykłady profesora i zapamiętywać z nich sporo, ktoś inny może w ogóle nie móc przyswoić tego co jest powiedziane, a dużo więcej się uczy dyskutując, albo przekazując tą wiedzę innym. Dlatego uważam, że im większa różnorodność tym lepiej. 
MN- Też jestem za zróżnicowaniem. Jestem raczej przeciwny takiemu różnicowaniu na intelektualne i praktyczne umiejętności. Ale myślę też, że intelektualne umiejętności prowadzą same z siebie do praktycznych. Jeśli bym miał wybierać to wolałbym się skupić na tych intelektualnych. 
MJ- Ja jestem zdecydowanie za tym, żeby zróżnicować metody nauczania. Ale również nie jestem za tym, żeby skupiać się na intelektualnych, bądź praktycznych. Z tym, że ja bym się jakoś skupiała na praktycznych, nie zaniedbując tych intelektualnych kwestii rozwoju. Ale myślę, że to jest sprawa indywidualna w dużej mierze. 
MW- Ja bym jeszcze to rozgraniczył na to, co studiujemy. Są kierunki, które są i jest ten rozwój intelektualny jednak najważniejszy. Ja bym się skłonił ku umiejętnościom praktycznym. Uczelnia powinna przygotowywać do późniejszej pracy, a nie tylko do zaliczania egzaminów. 
MJas- Czyli powinny być jakieś treści ukierunkowane na pewną praktykę, uczenie tych praktycznych umiejętności. To może jeszcze ktoś chciałby uzupełnić tą wypowiedź? Mariuszu, może być coś nam powiedział na ten temat?
MK- Jeżeli idziemy na studia to chcemy wyjść nie tylko bogaci w wiedzę, ale i umiejętności praktyczne. Czyli jeżeli studiujemy psychologię i decydujemy się na bycie psychoterapeutą, to rozumiem, że musimy mieć ten fach w ręku, to do szkoły psychoterapii musimy się zapisać, skończyć ją i wtedy możemy pracować, otwieramy gabinet. Ważne, żebyśmy byli profesjonalistami. Czy my odbędziemy trzymiesięczny, bezpłatny staż w jednej z czołowych firm, czy też odbędziemy inny staż płatny, w szpitalu psychiatrycznym, to nie ma znaczenia tak długo, jak my nie mamy pewności tego, że rzeczywiście potrafimy nie tylko nie zaszkodzić pacjentowi, ale mu wręcz pomóc. Czyli dobrze mieć oczywiście dyplom, certyfikat, szereg skończonych kursów, ale dobrze by było mieć właśnie taką pewność siebie, tego, że ja potrafię sobie poradzić w takiej pracy. Jeżeli chcę być kimkolwiek, to oprócz skończonej szkoły, muszę być gotowy na to, że pacjent wróci do mnie niezadowolony. Musimy być przygotowani nie powiem, że na wszystko, ale jak idziemy do pracy to powinniśmy być do niej fizycznie zdolni, ale też merytoryczne przygotowanie jest jasne. Wszyscy wiemy jak jest na Uniwersytecie Warszawskim, jak trudno jest się dostać do dziekanatu, jak trudno jest coś załatwić. Ja studiuję na SWPSie i mam wszystko pod ręką. 
MN- Uważam, że praktycznych umiejętności najlepiej uczyć się na stażach, czy praktykach u różnych pracodawców. Natomiast uczelnia powinna głównie operować w teoretyczny rozwój, czy badawczy, ale nie próbując za wszelką cenę dogonić tego co jest aktualnie potrzebne na rynku pracy. Wydaje mi się to zgubne, bo rynek pracy też ciągle się zmienia.
MJas- Marleno, może Ty zabierzesz głos?
MJ- Mówiłam, że według mnie rozwój teoretyczny i praktyczny jest równie ważny. Nawet drobne przygotowanie praktyczne daje wdrożenie do tematu, a potem można to już rozwijać tak jak zachodzi potrzeba. I w sumie chyba tyle.
MJas- To kolejne pytanie, które chciałabym zadać: jakie typy zajęć są właściwe dla kierunków kształcenia na profilu praktycznym i na profilu ogólnoakademickim, które są teraz wprowadzane? Jest jakieś rozróżnienie? Czy dla jednego profilu trzeba wyłonić inne zajęcia, dla drugiego typu inny. Czy nie jest to istotne?
MJ- Wg mnie jest bardzo istotne. Rozmawiałam ostatnio z kolegą bardzo fajnie jeżeli wykłady są prowadzone w bardzo interesujący sposób, ponieważ wykład to jest dla mnie taka czysta wiedza, łatwo podana, do której można się potem ustosunkować i przemyśleć. Ważne są oczywiście ćwiczenia i seminarium, czy konwersatorium, na którym można zgłębić dany temat, można porozmawiać, zgłębić swoją opinię i to jest super. Wiadomo- na niektórych kierunkach taką wydaje mi się czymś równoznacznym do ćwiczeń są laboratoria, gdzie można coś przećwiczyć i też zgłębić temat. Ja osobiście jestem dużą fanką lektoratów internetowych i zajęć na platformie ponieważ można w ten sposób oszczędzić sobie czas i to jest już dla ludzi jakoś odpowiedzialnych, którzy potrafią to sobie jakoś zorganizować. To działa w dwie strony, że ja sobie potrafię zorganizować czas i uczęszczam w tych zajęciach, a one mi tego nie zabierają. I jak są lektoraty z angielskiego, że trzeba się spotkać raz na tydzień i grupa idzie jakimś poziomem, część grupy idzie wolniej, część grupy szybciej i np. rob się ćwiczenie szybko, a inni potrzebują na to kolejne 10 minut, więc dla mnie to jest w takiej sytuacji strata czasu. 
MJas- Czy ktoś z was by chciał przedstawić swoją ocenę form zajęć, czy ich przystosowania do profili kształcenia, ewentualnie do waszych doświadczeń? W odwołaniu oczywiście do materiałów, które dostaliście z Centrum Deliberacji. Czyli czy dla określonych typów profili, są właściwsze typy zajęć nic pozostałe, czy takiej różnicy nie ma? Czy np. konwersatoria są lepsze dla ogólnouniwersyteckiego profilu, a może dla praktycznego? Dla którego z tych typów kształcenia? Albo jakbyście mogli ocenić, które według was zajęcia są lepsze, przydatniejsze? 
MN- Strzelałbym, że te warsztatowe, czy konwersatoria są lepsze dla tych praktycznych. Choć nie do końca rozumiem to rozróżnienie na ogólnoakademickie i profil praktyczny. 
MJas- Czy do wiedzy ogólnej powinny być inne formy zajęć, niż do studiów, które są ukierunkowane na praktykę?
MN- Trudno mi powiedzieć.
DK- Zakładając, że to co jest napisane w materiałach jest prawdą, czyli że badania dowodzą, że zajęcia, które odwołują się do aktywnego uczestnictwa studentów prowadzą do lepszego zapamiętania materiałów, a więc są bardziej skuteczne, to przyjmując, że to jest prawda, to fajnie by było, żeby wszystkie kierunki miały jakąś część praktyczną. Ale nie w sensie, że wykonać coś, albo iść badać pacjenta, jak nie mamy żadnej wiedzy. Ale że są warsztaty i jest dyskusja, czyli interaktywnie. I teraz mogę sobie wyobrazić że na anglistyce, albo wydziale typowo humanistyczne przedmioty, to nie będziemy coś na siłę praktycznego wymyślać i z Szekspira pisać powieści, czy wiersze. Czyli na takich kierunkach więcej by pewnie było teorii. Zatem jeśli mamy kogoś przygotować do zawodu, to fajnie jeśli ten człowiek miałby więcej praktyki, żeby rzeczywiście był przygotowany, a nie żebyśmy tylko produkowali dużo wykształconych osób, które później nie mogą znaleźć pracy. 
MJas- Może Mateusz coś na ten temat nam powie? Jak Ty oceniasz? Jakie formy zajęć są dobre, właściwe, albo które z nich są nieodpowiednie?
MW- Ja popieram zdanie Doroty, że to zależy od kierunku i profilu. Ja jestem jednak za praktycznymi zajęciami, takimi aktywizującymi, bo one są najważniejsze. Studenci najwięcej wiedzy wynoszą, najlepiej się odnajdują. 
MK- A jeśli chodzi o… najbardziej lubię wykłady, bo jest nas dużo, mamy miłego pana profesora, bądź panią profesor, i zawsze można uciec, odbiec w jakąś dygresję, albo można nawiązać nawet z odległych miejsc kontakty z prowadzącymi. Jest to fajne. Ćwiczenia na których siedzimy w kółku i trzymamy się za ręce śpiewając wesołe piosenki są oczywiście dobre, jeśli chodzi o rzeczywiste ćwiczenie, ćwiczymy warsztat i na ćwiczeniach mamy rzeczywiście pracę warsztatową. A na konwersatoriach rozmawiamy. Nie wiem czy akurat czy z rozmowy z rówieśnikiem mógłbym wynieść więcej niż z wykładu profesora. Nie powiedziałbym. A lektoraty z języków obcych to jest język. Jeśli znamy język to nie ma z tym problemu, jeśli nie znamy to zawsze możemy się go nauczyć. Ja najlepiej uczę się na ćwiczeniach i na warsztatach i na konwersatoriach. A wykłady to ludzie myślą, że to jest… Wykład to podstawa, ale często wydaje mi się, że ludzie to traktują, jako dodatek i najbardziej skuteczne są ćwiczenia, warsztaty i konwersatoria. 
MJas- Czy nauczyciele akademiccy są przygotowani do różnych form zajęć? Jeśli tak to jak Ci się wydaje skąd wiedzą jak prowadzić te zajęcia? Co się robi żeby wiedzieli? Jeśli nie to też wskaż, jakie są rozwiązania, co byś sugerowałby byli lepiej przygotowani?
MK- U mnie w szkole są bardzo dobrzy prowadzący, są wykształceni profesorowie i bardzo często, jeżeli telewizja ma kogoś pytać o zdanie w jakiejś kwestii to bardzo często są to profesorowie z SWPS w Warszawie. Jaki prowadzący musi być, żeby był skuteczny? Musi mieć wykształcenie. Jeśli jest profesor, albo doktor, albo jest lekarzem nauk medycznych to wystarczy. Nie musi mieć nie wiadomo jak wykształconych umiejętności miękkich, albo być super uprzejmy, albo bardzo miły, żeby prowadzić fajne zajęcia. Studenci przychodzą po to, żeby słuchać, a nie po to żeby wyrażać swoje zdanie. Oczywiście, jeśli czegoś nie rozumiem to mogę zapytać. Po to on jest tam na miejscu, żeby tłumaczył mi pewne kwestie tak a nie inaczej. Przynajmniej z tego konkretnego zagadnienia. Jaki musi być prowadzący? Dobrze wykształcony. 
MJ- Ja studiowałam już na dwóch uczelniach, aktualnie też studiuję na SWPSie i wcześniej studiowałam na UW i powiem szczerze, że z mojej strony to jest ogromna przepaść, przynajmniej, jeśli chodzi o wykładowców, z którymi się spotkałam. Na moim pierwszym kierunku wykładowcy byli często niekompetentni, co bardzo demotywowało, jeśli chodzi o naukę. I faktycznie zdecydowałam się rzucić te studia, bo nie widziałam sensu w kontynuowaniu ich, skoro zdecydowałam się spędzić jakiś tam czas na nauce, skoro jakimś cudem zaliczałam egzaminy, ale nie wynosiłam z tego wiedzy. Co ciekawe były ankiety przeprowadzane na koniec semestru, w których można było ocenić danych wykładowców, ale wykładowcy z pewnymi tytułami, nie wiem jak to inaczej określić, byli nieusuwalni mimo wielu prób Samorządu żeby ich usunąć. Profesorka od języka polskiego, robiła błędy ortograficzne na tablicy prowadząc wykład. Myślę, że kluczem do lepszej edukacji jest by naprawdę szkolić wykładowców, żeby ich kontrolować, żeby również mieć na względzie zdanie i ocenę studentów. Ja mam takie podejście do tego takie, że jeśli wykładowca jest dostępny dla studenta, ma jakieś podstawowe nie wiem nawet jak to określić… jakąś chęć do tego, żeby uczyć, a nie tylko tworzyć jakiś dystans między sobą, a studentem, taki wyraźny dystans, że on coś wie, a studentów traktuje jako osoby, które nie są zdolne posiąść wiedzy, bo takiego wykładowcę też miałam. To jednak utrudnia bardzo. Jeśli wykładowca jest przystępny i stara się czegoś nauczyć to to bardziej motywuje do nauki. 
MJas- Teraz może zachęcę Mateusza by przedstawił swoją opinię na ten temat. 
MW- Ja spotkałem się z wieloma prowadzącymi i powiem, że wielu jest takich, których faktycznie nie wiem, co robią na uczelni. Zgadzam się, że wielu prowadzących robi to źle i przydałoby się, żeby studenci mieli wpływ na to, jacy ludzie ich uczą. 
DK- Ja myślę, że mamy tu kilka aspektów: jednym to jest wykształcenie. Oczywiście fajnie by było, gdyby nasi wykładowcy to były osoby bardzo dobrze wykształcone. Drugie to są chęci, czyli jak u lekarza- powinniśmy mieć powołanie do tego, że chcemy kształcić i dawać z siebie, a nie tylko zarobienia takich czy innych pieniędzy. Noi trzecia rzecz to bycie metodykiem. Jednak warto inwestować w sposoby nauczania, a nie tylko dzielić się wiedzą, bo są przykłady osób, które mają wspaniałe wykształcenie i na papierku to wszystko pięknie wygląda, ale przekazać wiedzy nie potrafią, nie chcą się rozwijać, nie chcą się uczyć nowych metod nauczania, w związku z tym ten kontakt ze studentami jest coraz bardziej utrudniony. To, że kiedyś w dawnych sposobach nauczania umieli uczyć, to do dzisiejszego odbiorcy nie trafiają specjalnie. 
MJas- A czy któryś ze scenariuszy, który był w materiałach zyskał Twoje uznanie? Czyli co zrobić z pracownikami? Ta pierwsza propozycja to między innymi szkolenie pracowników w sposób ciągły i ogólnie dostępny dla wszystkich. Kolejny to wspólny system szkoleń przygotowany przez uczelnie, pracodawców dla wybranych wykładowców. Czy któryś z nich bardziej ci się podoba?
DK- Mi się wydaje, że warto jest inwestować w tych, którzy chcą się rozwijać, ale mieć możliwość efektywnego nie powiem, że karania, ale to, co mówiła Marlena- nie możemy się doprosić, jeśli widać, że wykładowca nie może trafić do studentów to nic się z tym nie dzieje. Co z tego, że są ankiety, jak te ankiety do niczego nie są wykorzystywane. Czyli po pierwsze odbieranie feedbacku od studentów jak najbardziej. Po drugiej inwestowanie i nagradzanie tych, którzy akurat chcą się rozwijać i uczyć i w jakiś sposób pokazywanie, żeby się nie opłacało ludziom być na uczelni tylko, dlatego, że mają tytuł i znajomości. 
MJas- Jeszcze zaproszę do wypowiedzenia się Mikołaja, który nie przedstawiał swojej opinii.
MN- Ja się zgadzam, że w pracowników dydaktycznych należałoby inwestować i tu ta pierwsza propozycja, żeby te szkolenia miały charakter ciągły mnie najbardziej przekonuje. 
MJas- Czyli obejmująca wszystkich pracowników, czyli ciągłe szkolenia dla wszystkich chętnych.
MN- Tak.
MJas- Ponieważ zostało nam 5 minut do końca to spróbujmy sformułować pytanie w tej części. Czy w zakresie form kształcenia, szkolenia pracowników, chcielibyście zadać jakieś pytania ekspertom. Doroto?
DK- Nie przychodzi mi żadne do głowy.
MK- Nic mi nie przychodzi do głowy.
MJ- Mi również.
MW- Jaki wpływ na pracę wykładowców ma ocena studentów? Czy to w ogóle jest brane pod uwagę? 
MN- Ja się zastanawiam, jak dałoby się zacieśnić współpracę uczelni z pracodawcami, ale na poziomie staży, żeby wkluczać programy studiów sprawniej. Mam wrażenie, że w innych krajach się to jakoś udaje sprawniej w jakiś sposób przewidziane z góry, że nie jest tak pozostawione dowolnie studentom, przez co oni też nie wiedzą do końca jak się za to zabrać. Taką współpracę uważałbym za cenną. Co innego dostosowywanie konkretnych zajęć do szeroko rozumianego rynku pracy, bo temu byłbym przeciwny.
MJas- Musimy wybrać tylko jedno pytanie do dyskusji. Może niech autorzy uzasadnią dlaczego ich pytanie jest lepsze. Które z tych pytań wydaje się zasadniejsze? Mariuszu, które z pytań jest właściwsze, albo chciałbyś uzyskać odpowiedź na nie?
MJ- Mnie interesuje naprawdę jaki wpływ mają ankiety na wybór wykładowców i ich pracę.
MW- Jaki mamy faktycznie wpływ na to kto nas uczy.
MN- Ja nie do końca rozumiem pytanie Mateusza, bo mam wrażenie, że ten system ankiet to zależy od uczelni. Nie wszędzie są te ankiety i to też od wydziałów zależy, ale może się mylę. 
MJas- To jeszcze powrócimy do Mariusza to odpowie na Twój argument.
MW- Pewnie Mikołaju masz rację i to zależy od uczelni. Ja bym się właśnie chciał dowiedzieć jaki mamy wpływ na to. Co możemy zrobić, żeby mieć wpływ na to, jeśli możemy. 
MJas- Czas nas goni, a mamy nadal dwa pytania. Ja może przeczytam najpierw jedno i poproszę o podniesienie ręki wszystkich osób, które chciałyby, żeby to pytanie zostało zadane ekspertom, później drugie pytanie i ten sam mechanizm. Wybrane zostało pytanie pierwsze. Zostało nam już tylko 20 minut naszej debaty i chciałabym porozmawiać na drugi temat: odpłatność za drugi kierunek. Pytanie: czy powinna istnieć możliwość studiowania za darmo na drugim kierunku? Czy w ogóle powinno być coś takiego przewidziane przez prawo i powinno być dopuszczalne?
MK- Uważam, że to byłaby bardzo piękna idea, gdybyśmy mogli studiować za darmo na drugim kierunku, ale to chyba wiązałoby się z podwyżką dla pracowników szkół wyższych, więc nie wiem czy stać nas akurat na to.
MJ- Moim zdaniem wiąże się to z jakimiś kosztami i wiem, że w momencie kiedy studiowanie drugiego kierunku było darmowe, to dużo osób zaczynało kierunek, studiowało sobie dwa tygodnie, czy miesiąc i w ten sposób marnowało miejsce, które mogłoby być przeznaczone dla osoby, która naprawdę chciałaby to studiować. Więc tu widzę problem, aczkolwiek myślę sobie, że powinno to być uzależnione od średniej, i ta średnia powiedzmy 4,5 jak było w materiałach powinna pozwalać, by móc studiować na drugim kierunku za darmo. Żeby to nie była bardzo wygórowana średnia, ale to 4,5 wydaje mi się być osiągalne i takim realnym pułapem.
MJas- Czyli rozumiem, że to jest ta propozycja 5- czyli wszyscy studenci, których średnia ocen w toku studiów jest powyżej 4,5, powinni być uprawnieni?
MJ- Tak. 
MJas- Może zapytamy się inne osoby co o tym myślą. Doroto?
DK- Najpierw taki komentarz ze świata dorosłych, bo mam koleżanki i kolegów, którzy dostali się już do pracodawców i powiem szczerze, że pracodawcy specjalnie nie widzą różnicy w pracownikach, którzy mają dwa kierunki, a jeden kierunek, ponieważ często zdarza się tak, że ludzie wybierają drugi kierunek np. dlatego, że mogą sobie przepisać dużo przedmiotów. Będą w papierach mieli dwa kierunki, a niekoniecznie wiąże się to z dużym poszerzeniem wiedzy. Więc z punktu widzenia pracodawcy nie mamy jako szkolnictwo dobrej metody szkolenia praktyków, czy przygotowania takiego faktycznie rzeczowego studentów, tylko mamy dużą grupę ludzi, którzy nie mogą później znaleźć zatrudnienia, a mają duże przygotowanie teoretyczne. Czyli duża wiedza teoretyczna, prace napisane, a praktyki niespecjalnie coś wynika. Jeśli chodzi o drugi kierunek to też jestem za tym, żeby osobom, które rzeczywiście mają dobre oceny umożliwić to. Jedna z propozycji miała zmniejszenie kosztów, które są i tak już…. Które mamy zaliczone. Jeśli chciałabym studiować inny kierunek, to nie tylko po to, żeby te przedmioty przepisać i mieć dwa kierunki studiów ukończone na papierku, tylko czegoś się więcej nauczyć. Więc wybieram kierunek, który mocno poszerzy moją wiedzę, a przynajmniej znacząco, a nie tylko pokazując, że mam dwa przedmioty a nie jeden. Czyli jakaś pomoc dla osób, które rzeczywiście się uczą i mają wyniki. Może to być ta sama uczelnia i pokazać, że na tej samej uczelni. Ciężko mówić. To jest coś co w tej chwili nie jestem w stanie powiedzieć, jakie rozwiązania tu bym szykowała. Wiem tylko, że dwa kierunki studiów z praktycznego zastosowania niekoniecznie muszą nas prowadzić do znalezienia nowej pracy i niekoniecznie do radzenia sobie w tej pracy. 
MJas- Dorota poruszyła tą pierwszą propozycję, czyli studenci, którzy chcą studiować na drugim kierunku powinni wnieść stosowne opłaty. Wysokość opłat może być pomniejszona o koszty zajęć, które byłyby zrealizowane w trakcie pierwszych studiów i których teraz nie muszą już zaliczyć. To jest to pomniejszenie opłaty.
DK- Ale nie jestem za tym, bo to skłania do tego, że tylko staramy się mieć odznaczone dwa kierunki, a studia są dosyć podobne i korzystamy z tego, ze część przedmiotów po prostu jest…
MN- Uważam łączenie różnych dyscyplin za bardzo wzbogacające, natomiast myślę, że wystarczy już- przynajmniej na UW funkcjonuje to w dobry sposób, że funkcjonuje MISH i MIS-MAP, to znaczy Międzywydziałowe ścieżki kariery studenckiej, łączenia różnych kierunków i międzydyscyplinarnych studiów dla osób osiągających wybitne wyniki. Natomiast też jestem przeciwny zajmowaniu miejsc na kolejnych kierunkach osobom, które nie posiadają jeszcze żadnych kierunków, nie dostały się na żadne kierunki, tak jak wspominała Marlena. I dlatego skłaniałbym się ku propozycji 3- żeby osoby, które chcą podjąć studia na drugim kierunku rzeczywiście uzasadniły jakoś naukowo tę chęć studiowania na drugim kierunki, że mają jakiś projekt z różnych dyscyplin. 
MJ- Nawiązując do wypowiedzi Doroty, chciałam powiedzieć, że też mam masę znajomych, którzy studiują na dwóch kierunkach i nie zajmują się niczym ponad to, więc widzę ich jako osoby, które w wieku 26-27 lat skończą studia i nie mają doświadczenia w jakiejkolwiek pracy. Uważam, że to jest problem, który warto by uświadomić ludziom. Wiadomo, że są takie kierunki techniczne po których od razu można znaleźć pracę. Ale takie kierunki humanistyczne myślę, że warto żeby poszerzać swoje horyzonty i chyba lepiej zainteresować się jakąś pracą, żeby zdobywać doświadczenie i obycie, niż spędzać 6-7 lat na studiowanie samo tylko i wyłącznie.
MJas- A któraś z propozycji przedstawionych w materiałach ci się bardziej spodobała?
MJ- Mówiłam już, że dla mnie pozycja 5, aczkolwiek ta 3 też była interesująca. Trudno mi się zdecydować. 
MW- Ja studiuję dwa kierunki. Mam znajomych, którzy studiowali jedne zajęcia i potem im się to nie spodobało. Ta propozycja, żeby pomniejszyć opłatę o te przedmioty zrealizowane… nie wiem jak jest na innych uczelniach, ale na mojej jest tak, że oficjalnie w regulaminie nie ma przepisywania ocen z innych przedmiotów i kierunków. 
MJas- A które z rozwiązań wskazane w scenariuszach uznajesz za najlepszą? Czy przykładowo jak z propozycji piątej tym kryterium decydującym powinna być średnia ze studiów? Czy niski status materialny studentów i decyzja komisji? Czy z propozycji trzeciej osoby, które na pierwszym kierunku osiągnęły wysokie wyniki i przedstawiły uzasadnienie dlaczego chcą studiować dwa kierunki? W drugiej propozycji niski status materialny i osiągnięcia w nauce również. Czy też propozycja pierwsza: wszyscy muszą płacić za drugi kierunek?
MW- Ja bym brał pod uwagę chęci kandydata, czy też poprzez rozmowę z tymi osobami, a nie tylko biurokratycznie: dochód, średnia. Ale faktyczne chęci studenta do studiowania. 
MJas- Czy widzicie jakieś pozytywy w tym pierwszym rozwiązaniu? Czyli to, w którym wszyscy muszą płacić za drugi kierunek studiów.
DK- Jeżeli wszyscy będą płacić za drugi kierunek studiów, to pierwszy kierunek nie będzie tak drogi. 
MJas- A jakiś minus?
DK- Nie byłoby dużo chętnych, byłyby to bardzo wybiórcze studia. Tylko ludzie dobrze uposażeni mogliby sobie na nie pozwolić. Na pewno nie ktoś kto przyjeżdża musi się utrzymać, opłacić mieszkanie, jedzenie, to w tym czasie musi pracować, a nie robić drugi kierunek studiów. W związku z tym pewnie tylko elitarne i już. Także to jest minus, że jest bardzo ograniczony dostęp.
MK- Minus jest jeden, że jest to płatny kierunek. Co zrobić, żeby drugi kierunek był darmowy, już pomijając wykładowców, sami studenci. Jakie kryteria musiałby spełniać student, żeby móc studiować za darmo drugi kierunek? Musiałby być naprawdę wybitnym studentem, czyli średnia powyżej 5,0, i musiałby naprawdę sprawdzić się na pierwszym kierunku. Minusem odpłatnego drugiego kierunku jest sama konieczność opłacania go. Plusy są takie, że oczywiście oddziela to tych, tak jak wspominaliście wcześniej- dużo osób się zapisywało i później zabierało miejsce tym, którzy nie mieli szansy zapisać się na lepsze studia i zostawały im gorsze kierunki, ale zawsze to był jakiś kierunek. 
MJas- Marleno czy mogłabyś powiedzieć jakie są wady tych scenariuszy, które wskazywałaś? 
MJ- Nad wadami się jeszcze nie zastanawiałam. Wydaje mi się, że jeśli drugi kierunek byłby płatny w takiej pełnej odpłatności to po prostu uczelnie miałyby więcej pieniędzy, żeby móc zrealizować swoje kolejne cele: więcej zajęć, czy coś takiego. Na pewno skutecznie by to odstraszało ludzi, którzy zajmowali miejsca. Ale jeżeli chodzi o pełną odpłatność za drugi kierunek to raczej nie widzę innych plusów. 
MW- … przefiltrowałby osoby, które studiują dla samego studiowania. A minusem jest to, że zabraniałby osobom, które by chciały, a mają średnią niższą, czy za niski dochód. Powinien być jeszcze jakiś czynnik ludzki brany pod uwagę. 
MN- Mnie najbardziej przekonuje propozycja nr 3. Właśnie dlatego, że w sytuacji gdzie jest dosyć mało tych bezpłatnych miejsc na studiach, to jednak wolałbym je udostępnić jak największej liczbie osób. Z wyjątkiem tych wybitnych studentów, może dla nich warto umożliwić też opcję studiowania na drugim kierunku. 
MJas- Ponieważ nasz czas powoli dobiega końca to proponowałabym wybrać pytanie do zadania ekspertom. I znowu prośba o przedstawienie koncepcji. 
MN- Na razie w tym momencie nic mi nie przychodzi do głowy.
MW- Ja też nie mam jeszcze pomysłu. 
MJ- Ja też nie mam przygotowanego pytania.
MK- Ja bym zapytał czy w ogóle jest możliwe studiowanie za darmo na drugim kierunku? Jeżeli tak to nie ma problemu, jeżeli nie to dlaczego nie? Jakie warunki trzeba spełnić, żeby doprowadzić do stanu, kiedy drugi kierunek będzie kierunkiem nieodpłatnym?
DK- Ja bym chciała zadać pytanie: kim są eksperci?
MJas- Są to osoby, które zajmują się jakością kształcenia na poszczególnych uczelniach, ale i nie tylko. Wykładowców jest mało. Są to osoby które zajmują się albo plagiatami, albo kwestiami metod kształcenia w praktyce. Jedna osoba jest, która zajmuje się w zakresie teorii, ale w większości to są osoby, które nad tym pracują w praktyce. 
DK- Nie mam pytania w tej chwili…. A można to pytanie zamienić na takie, czy są gdzieś znane przykłady na świecie, gdzie jest drugi kierunek dostępny dla wszystkich za darmo?
MK- Albo jak doprowadzić do sytuacji, w której studiowanie na drugim kierunku będzie możliwe. 
MW- Dorota czy Mariusz chyba uważają, chodzą na studia dzienne, gdzie płaci się czesne. I wy chyba rozumiecie, że osoba, która studiuje drugi kierunek będzie musiała za niego płacić. 
MJas- Doroto, czy to pytanie może pozostać, czy chciałabyś coś w nim zmienić?
DK- Ja nie słyszałam dobrze tego co mówił Mateusz, bo przerywało, ale rozumiem że mówimy o studiach dziennych, które są nieodpłatne i konieczności płacenia za drugi kierunek w tej chwili. W związku z tym pytanie, czy zasadne w ogóle jest pytanie Mariusza. Bo rozumiem, że walczymy również o możliwość studiowania drugiego kierunku nieodpłatnie, a nie płacenia za pierwszy nadrzędny i drugi dodatkowy. 
MJas- Tak, czyli nie płacimy za dwa kierunki.
MK- Wydaje mi się, że się zgadzam. Wydawało mi się, że trzeba zapłacić za drugi kierunek studiując dziennie przykładowo na UW. A jeżeli nie trzeba i wystarczy być dobrym, przykładnym studentem i mieć dobrą średnią i wtedy jest możliwość studiowania nieodpłatnego na drugim kierunku to wtedy nie ma problemu. Ja wiem na pewno, że na mojej uczelni się płaci czy to jest pierwszy, czy drugi kierunek. Może jestem po prostu przyzwyczajony do miesięcznego płacenia. 
MJas- Czyli skasować to pytanie?
MK- Tak, nie ma co zawracać głowy ekspertom.
MJ- Ja nie mam pomysłu.
MJas- Mikołaju?
MN- Ja też nie mam nic do dodania.
DK- Nie mam.
MJas- To może po prostu tego ostatniego pytania nie zadamy i prześlę dwa pytania do ekspertów. Dziękuję wam za debatę i słyszymy się w następnym tygodniu.  

NAGRANIE 2: Debata 29 października
MJas- Moglibyście podsumować wypowiedzi ekspertów? Może zrobimy to tematycznie, czyli przejdziemy przez trzy wątki podejmowane. Czy ktoś chciałby ocenić pierwszy z elementów? Marleno? Czy odpowiedź eksperta na to pytanie była satysfakcjonująca?
MJ- Szczerze mówiąc niekoniecznie. Zbadam ten temat sama. Odwołam się do tego źródła jakim jest Wikipedia i poczytam sobie na ten temat.
MJas- Czyli zabrakło ci teoretycznych rzeczy, czy ogólnie pogłębionej informacji?
MJ- Ogólnie pogłębionej informacji.
MJas- Czy jeszcze ktoś chciałby ocenić pozostałe pytania w wątku plagiatu skomentować?
MW- Ja jestem zadowolony ze spotkania z ekspertami. Myślę że były to osoby kompetentne i odpowiadały nie tylko poprawnie na pytania, ale odpowiedziały na nasze potrzeby.
MJas- A może było coś zaskakującego?
MW- Raczej nie, nie było nic zaskakującego.
DK- Ja uważam, że ogólnie fajnie, że takie debaty w ogóle są. Niemniej jednak ilość tematów do czasu jaki mieliśmy jest troszkę niewystarczająca. Tylko dotknęliśmy pewnych tematów, czy obszarów. I tak naprawdę wydaje mi się, że większość uczestników wyjdzie z niedosytem. Jesteśmy zainteresowani i chcielibyśmy się dowiedzieć więcej, nie mniej jednak nie ma czasu. Ale debaty tego typu są wartościowe, więc oceniam ogólnie projekt za udany. Niemniej jednak trzeba będzie doczytać, doszukać się. 
MJas- Pojawiło się tam takie pytanie z innej grupy: czy świadomość kar wpływa na ilość tych plagiatów. Mogłabyś nam przypomnieć jaka była podpowiedź?
…
MJas- A może odpowiedź na inne pytania: czy sprzedaż własnej pracy jest plagiatem? Czy moglibyście spróbować zreasumować, odpowiedzieć na to pytanie?
MJ- Mnie przekonało to wytłumaczenie, że faktycznie prawa autorskie są niezbywalne i dlatego sprzedaż swojej własnej pracy jest nielegalna. Że to jest plagiat. Bo o tym się uczyłam właśnie na tych zajęciach z Podstaw Własności Intelektualnej i faktycznie pamiętam to i dla mnie to ma sens. 
MJas- Było pytanie: dlaczego cytowanie siebie nazywa się plagiatem? Czy pamiętacie co eksperci powiedzieli? Czy faktycznie jest to plagiat?
MJ- Pamiętam, że pan doktor zwrócił uwagę, że to nie jest plagiat, tylko ewentualnie autoplagiat i również ma to dla mnie znaczenie, jeżeli nie można swojej pracy wykorzystać przy pisaniu swojej drugiej pracy, bo to powinno być niezależne od siebie prace, które coś wnoszą nowego, a nie że skopiowanie jakiegoś dużego fragmentu z poprzedniej pracy, żeby sobie ułatwić zadanie.
MJas- Może przejdziemy do drugiego wątku, bo u nas w grupie tak się zdarzyło, że bardzo ostro dyskutowaliśmy o plagiacie i może dlatego te odpowiedzi nie były wyczerpujące, albo nie w pełni zaspokoiły nasze pragnienia. Drugi wątek to były metody kształcenia. Tu pytanie w naszym imieniu zadawał Mateusz i może on odpowie czy jest usatysfakcjonowany z udzielonej odpowiedzi, czy czegoś mu zabrakło. 
MW- Spodziewałem się czegoś innego, że może. W zasadzie nic narzuconego odgórnie. 
MJas- Przypomnę to pytanie, które zadaliśmy w imieniu grupy: Jaki wpływ maja ankiety na pracę i wybór wykładowców? Może pozostałe osoby spróbują określić, ocenić jakie były odpowiedzi ekspertów. Czy uzyskaliśmy odpowiedzi na to pytanie?
MW- Tam było, że w zależności od uczelni i jednostki. Że to zależy, że w jednym jest brane pod uwagę… 
MJas- Czyli pojawiły się przykłady. Zastanawiam się, czy może jeszcze któryś z tematów Was zainteresował w tej części metod kształcenia? Dopytam się może o te elementy związane ze szkoleniem naukowców. Czy jakieś tu refleksje się pojawiły? Czy jakoś to poszerzyło waszą wiedzę? Czy jest możliwość doszkalania wykładowców na uczelniach? 
MN- Ja przyznam się, że miałem dosyć duże problemy z połączeniem i w zasadzie ten trzeci temat najlepiej usłyszałem i nie wiem czy teraz mam się do niego odnieść. Może jak mam okazję to od razu powiem, że mi się wydawało bardzo interesujące to rozwiązanie, nie pamiętam już który z ekspertów o tym mówił, ale o tym sposobie finansowania. Że tylko osoby, które otrzymują tylko określone zarobki po zakończeniu studiów muszą spłacić kredyt wzięty na studia. Wydało mi się to całkiem sensowne. Dopiero gdy ta inwestycja odpłaci im się wymiernie dla nich osobiście jakoś zobowiązani osobiście spłacić. 
MJas- To może jak już przeszliśmy gładko do trzeciego tematu to ktoś jeszcze się do niego ustosunkuje? Czy ta kwestia, którą podniósł Mikołaj kogoś również zainteresowała? Chodzi o spłacenie kredytów poza kończeniu studiów. Czyli biorę kredyt na studia i później je spłacam. Dobrze rozumiem? 
MN- Dokładnie, z tym że takie zastrzeżenie… nie wiem jak wysoki jest ten poziom zarobków, ale trzeba osiągnąć jakieś określone minimum żeby być zobowiązanym do spłaty tego kredytu.
MJas- Doroto jak Ty podsumujesz tą część debaty, dyskusji dotyczącej odpłatności za drugi kierunek? 
DK- Tu wydaje mi się, że najmniej informacji uzyskaliśmy. Fajnie, że intencją nadrzędną było to, żeby jak największej ilości studentów udostępnić ten drugi kierunek, czyli żeby nie tylko elita studiowała, aczkolwiek nie jestem pewna, tak samo jak rozmówcy- czy to jest dobry kierunek. Bo jeżeli mamy problem z rynkiem pracy później i mamy przeedukowanych ludzi i nie ma osób, które by wykonywały proste prace, wszyscy po studiach są z papierkiem i myślą, że będą managerami, to elita, która ma duże zdolności naukowe niech się kształci na dwóch kierunkach, niech pisze doktoraty, więcej czasu spędza na uczelniach i niech wymyśla jakieś nowoczesne rozwiązania i wymyśla nowe. Dlatego nie jestem pewna czy to w dobrym kierunku idzie, żebyśmy umożliwiali większej liczbie. Może faktycznie te 7% jest nieco za mało, ale raczej do 50% nie dojdziemy.
MJas- A jakbyś mogła powiedzieć, co to są za progi?
DK- To jest dla studentów dla dziennych studiów, którzy studiują dwa kierunki, jeśli dobrze zrozumiałam.
MJas- Spróbujmy teraz wspólnie dokładnie tak jak nasi eksperci każda z osób spróbowała podsumować całość tej dzisiejszej debaty z ekspertami. 
MN- Mi jest trudno, bo ciągle mi przerywało wypowiedzi. Natomiast to jest na pewno bardzo ciekawe doświadczenie. Technologicznie. 
MJas- A ten trzeci wątek? Bo jego słyszałeś. 
MN- Nie wiem za bardzo jak mógłbym to podsumować. Rzeczywiście na całym świecie jest taki trend i tu też się pojawiła ta wypowiedź dzisiaj, żeby jednak wymagać płatności od studentów za studia. Myślę, że to jest trudny problem, ale warto dyskutować
MJas- Mateusz?
MW- Jeśli chodzi o plagiat to jest to już temat rozpoznany. Trzeci wątek jest czymś nowym i studenci mogli mieć wpływ na to jak się kształtuje. Sprawa plagiatu to już są uwarunkowania prawne. Odpłatność za studia to jest coś nowego i o tym powinniśmy więcej rozmawiać, bo możemy mieć na to wpływ, bo nic nie jest jeszcze ostatecznie ustalone. A debata mi się bardzo podobała. I dziękuję, że mogłem wziąć w niej udział.
MJ- Ja jestem bardzo zadowolona z tego spotkania. Dowiedziałam się ciekawych rzeczy i pogłębiłam te trzy wątki. Myślę, że nie wiem czy to coś zmieni, czy ci eksperci faktycznie wezmą sobie do serca nasze uwagi, czy wątpliwości, ale warto rozmawiać i może w przyszłości coś ruszy zwłaszcza jeśli chodzi o kompetencje wykładowców, bo pani doktor powiedziała, że są te ankiety ewaluacyjne są oceniane i po dwóch, czy trzech błędnych ocenach coś powinno się zadziać, jakieś konsekwencje. Ale teoretycznie. Także mam nadzieję, że kiedyś to przejdzie do praktyki. 
MK- Rozumiem, że z plagiatem nie powinniśmy już mieć problemów, powinniśmy bać się tylko siebie cytując czy przekładając zbyt duże części naszej pracy do innej pracy. Rozumiem też, że odpłatność za drugi kierunek na prywatnych uczelniach w dalszym ciągu będzie kosztować, a na publicznych jest to nieodpłatne. A jeżeli chodzi o drugą część naszej dyskusji, którą niewątpliwie była… metody kształcenia. No to podejrzewam, że wiele się nie zmieni. Warsztaty i ćwiczenia nie zastąpią teraz nagle wykładów i odwrotnie. Nie sądzę, żebyśmy mieli aż takie tempo, żeby zrobić całkowitą rewolucję we wszelkich szkołach wyższych w kraju. 
DK- Debata ogólnie fajna, ciekawy pomysł, podobało mi się, cieszę się że mogłam wziąć w niej udział. Martwi mnie tylko jedno- ilość tematów, niby tylko trzy, ale do czasu, do rozmów z ekspertami niekoniecznie nam się udało dogłębnie podyskutować na te tematy. Też zwróciłam uwagę na to, że jeśli mielibyśmy lepsze przygotowanie na początku kim będą eksperci, to moglibyśmy w jakiś sposób ukierunkować pytania. Bo tak jak zauważył jeden z ekspertów: niektóre pytania powinny zostać ustalone na etapie ustawodawstwa, czy gdzieś tam odgórnie, a niekoniecznie rozwiązane globalnie, przez osoby, które reprezentują daną uczelnię, czy dany wydział trochę eksperci mogli się wy powiadać z ramienia swojej pracy, a niekoniecznie mówić o rozwiązaniach takich odgórnych dla całej Polski. 
MJas- W trakcie ostatniej dyskusji na koniec wyrzuciło nam Mariusza i on później podał jeszcze jedną kwestię do dyskusji. Mariuszu czy mógłbyś przypomnieć co to było?
MK- Chodziło mi o to, czy jakieś alternatywne metody wsparcia… myślałem czy nie można wrócić do systemu, gdzie dostawały się osoby, które naprawdę chciały, a nie szły dlatego że wszyscy szli. Że były rozmowy wstępne, egzaminy wstępne. To było dobre i szli ci, którzy chcieli. 
MJas- Ja mogę zaproponować, że to pytanie zostanie zaproponowane na żywo ekspertom od ciebie. Na koniec mam taką gorącą prośbę- na tablicy macie linki do ankiety. To są dwa linki: pierwsza ankieta na temat tematów dziś poruszających, a druga na temat tego projektu. Chciałabym podziękować wam za udział w tym projekcie. Bez was by się nie udał, nie mógłby być zrealizowany. 
