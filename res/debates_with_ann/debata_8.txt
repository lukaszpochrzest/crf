debata_8
TRANSKRYPCJA GRUPA 8 - 
Moderator: Łukasz Jochemczyk- ŁJ
Uczestnicy:
Barbara J - BJ
Karolina S -KS
Mariusz W – MW
Agnieszka B- AB
TomekO- TO

KS: Np. na 5tym, wcześniej w sumie praktycznie nie było… jestem pozytywnie zaskoczona tym, ze są zajęcia z plagiatu. Uważam, że to bardzo dobra rzecz. 
AB: Nie słyszałam, co mówiła koleżanka, bo byłam na tej stronie z problemami technicznymi, ale odniosę się do tego, co chciałam powiedzieć na początku- chciałam się właśnie odnieść do tych propozycji, do scenariuszy działań odnośnie zwalczania plagiatu. Uważam, że najlepszą propozycją jest propozycja 4, choć też nie jest pozbawiona wad, ale z doświadczenia wiem, że zajęcia warsztatowe są najbardziej efektywne i przynoszą najlepsze zamierzone skutki. Oczywiście też jak było to wspomniane, że to jest poprzedzone kilkugodzinnym wprowadzeniem teoretycznym, co też jest oczywiście potrzebne, żeby wyjaśnić, co to jest plagiat, na czym polega, kiedy się zaczyna kopiowanie i takie inne formalne rzeczy. Uważam, że takie praktyczne rozwiązanie problemów, konkretnych przypadków jest dobrą praktyką. Myślę, że takie zajęcia powinny też obejmować takie zagadnienia formalne jak np. jak ujmować cytaty od takiej formalnej strony. Jeżeli spotykamy się w konkretnej literaturze z jakimś odniesieniem, czy badaniem, czy z jakimś rozwiązaniem problemu, jeżeli o tym wspominamy, jak to trzeba ująć, że to nie jest nasza myśl, tylko wymyślone przez kogoś wcześniej. Też duże znaczenie ma tu forma naszej pracy tak jak np. na studiach forma pracy zaliczeniowej, praca magisterska to jest już np. praca badawcza, praca licencjacka to jest taki poszerzony referat, dlatego w tej drugiej możemy mieć częściej do czynienia z plagiatem, czy kopiowaniem czegoś. Jednak musimy kreatywnie myśleć i nie może to być spisywanie poglądów czy myśli, rozwiązań, czy wyników badań, które ktoś wcześniej zrobił, musimy to jakoś ująć. I właśnie takie zajęcia powinny obejmować taką stronę formalną: jak do pracy trzeba wprowadzić właśnie zagadnienia czy definicje, które nie są wymyślone przez nas tylko są własnością intelektualną innej osoby. 
KS: Zgadzam się z tym i mi też najbardziej spodobał się scenariusz 4, w sensie takim, że rzeczywiście kluczowe jest to, żeby zrozumieć, czym jest plagiat, bo tak naprawdę ciężko egzekwować wiedzę o plagiacie, jeśli tak naprawdę wcześniej nie było takiego przedmiotu. Więc jakim prawem ktoś od kogoś mógłby tego wymagać, że tego wie, skoro niektórzy nauczyciele o tym mówią, niektórzy nie, czasem to wychodzi w praniu, czasem nie. To jest fajny pomysł, że takie zajęcia miałyby się pojawić. Nie mówię o jakimś super wielkim przedmiocie, tylko chociażby takie jak szkolenie biblioteczne czy cokolwiek, takie w formie warsztatowej właśnie, 4 czy 6 godzin. Tu jest takie zastrzeżenie, co do ćwiczenia praktycznego- tu rzeczywiście może być problem. Na pewno to musiałyby robić osoby, które rzeczywiście mają o tym spore pojęcie, znają się na dydaktyce i generalnie znają dobrze temat. Ale też wydaje mi się, że… bo wiedza wiedzą, ale też w pewien sposób trzeba weryfikować to, co już powstaje i na pewno nie będą to same warsztaty, albo np. tylko wykładowcy mieliby to stwierdzać. Na pewno ten system Antyplagiat, czy jak on tam się nazywa, to jest bardzo pomocna rzecz, on jest na wielu uczelniach stosowany. I mógłby być stosowany nie tylko przy pracach magisterskich, ale też przy licencjackich, teoretycznych, czy mniejszych projektach, jeśli to rzeczywiście jest takie ważne. Pytanie też, co jest plagiatem? Czy plagiatem jest skopiowanie czegoś z cudzej strony internetowej, z jakiegoś bloga? Ciężko nawet… to na pewno trzeba by tego wszystkiego nauczyć najpierw, a później można to egzekwować. Jeśli ktoś obecnie popełnia plagiat to dobrym rozwiązaniem jest to, żeby ta osoba mogła być skierowana na takie szkolenie, a potem dopiero ukarana np.. Same kary.. Żeby kara mogła nastąpić wydaje mi się, że trzeba mieć świadomość tego, czy ktoś wie, co to jest plagiat, czy nie. A obecnie nie ma mechanizmu, który by to sprawdzał, więc to, że najpierw ktoś będzie mógł uczestniczyć w takim szkoleniu i jeśli potem ewentualnie popełni plagiat to.. I będzie już na pewno taka świadomość, że on już wie, co to jest plagiat i znowu go popełnił, to wtedy można jakieś kary stosować, takie surowsze w stylu wydalenie kogoś ze szkoły to bez przesady, moim zdaniem to jest trochę przesadzone. Jakieś kary, które nie byłyby aż tak krzywdzące. Wydaje mi się, ze ten plagiat to nie jest aż taka wielka zbrodnia. 
ŁJ: To ja teraz podsumuję mniej więcej to, co padło, żeby Mariusz mógł się wypowiedzieć. Więc wstępnie porozmawialiśmy o tym, co to jest plagiat, następnie dziewczyny powiedziały, że wg nich najlepsza jest propozycja nr 4. Teraz pytanie takie: co o tym myślisz Mariusz? Skoro Mariusz nie słychać to oddaję głos Basi. 
BJ: Ja jestem w trochę specyficznej sytuacji, ponieważ studiuję na Akademii Sztuk Pięknych, więc tu pojęcie plagiatu jest trochę.. Właściwie go nie ma. Jedyne co piszemy tu to jest ewentualnie praca dyplomowa, to znaczy opis tego co robimy na dyplom. Także nie za bardzo mamy okazję cokolwiek splagiatować, ponieważ wszystko opiera się na tym co robimy, to znaczy na tym co malujemy. Gdyby ktokolwiek namalował coś takiego samego jak ktoś inny to profesorowie stwierdziliby, że zwariował i nie wiadomo o co mu chodzi, chyba że by to jakoś uzasadnił elegancko i by to przeszło. W sumie zapoznałam się z materiałami jak to wygląda na innych uczelniach i mogę powiedzieć, które rozwiązanie mi się najbardziej podoba, ale muszę otworzyć plik, bo mi się wszystko pozamykało z powodu przełączania się na Windowsa i na razie to tyle co mogę powiedzieć. 
ŁJ: Ok., dziękuję. Kto teraz chciałby się wypowiedzieć? … No dobrze, to może ja sparafrazuję to co powiedziała Basia, że jako osoba studiująca na Akademii Sztuk Pięknych nie bardzo ma możliwość popełnienia plagiatu, bo niewielu tam piszą poza pracą dyplomową na samym końcu, a gdyby mieli namalować jeszcze raz to samo co ktoś inny, to wszyscy uznaliby, że osoba która to zrobiła zwariowała. Oddaję głos Mariuszowi… ciągle Cię nie słychać. Ok. to może ktoś mógłby coś powiedzieć o propozycjach, które padły w materiałach informacyjnych i pokrótce byśmy sobie o tym porozmawiali. 
AB: Może zacznę od pierwszej propozycji, która została podana w scenariuszu. Odnosi się ona do zajęć odnoszących się wyłącznie do prawa, do ustaw. Są zajęcia z Prawa Autorskiego. Pierwszą wadą, którą zauważyłam jest to, że zajęcia mają charakter fakultatywny, co nie ukrywajmy często zniechęca ludzi- jak nie jest obowiązkowe to nie muszą na to chodzić i dlatego w tym nie uczestniczą, z reguły jak nie mają jeszcze dużo czasu wolnego. Nie ma też żadnych zajęć praktycznych, które mogłyby weryfikować, albo uczyć nas czym jest plagiat w praktyce. I praktycznie po tych zajęciach możemy nic nie wynieść. Także jako wada jest tu podane ograniczenie się do stosowania kar- może nie wpłynąć istotnie na zmniejszenie plagiatów i z tym się zgadzam, bo uważam, że raczej trzeba zapobiegać używaniu plagiatu, czyli przyczynom dlaczego ludzie używają plagiatu i kształcić w tym kierunku, żeby nie stosowali go, niż później zwalczać skutki używania plagiatu, czyli restrykcje kar. Bo z jednej strony kary mogą faktycznie ograniczać, ludzie zaczną zwracać uwagę co kopiują, skąd kopiują, i że nie zamieszczają pełnych źródeł, bo będą się obawiać później odbycia kary, wydalenia ze studiów, albo nagany pisemnej. Ale z drugiej strony zwalcza skutki, a nie przyczyny i tak naprawdę możemy nie wiedzieć co to jest plagiat i kiedy go stosujemy, kiedy go nie stosujemy, kiedy już jest plagiat, a kiedy nie. I myślę, że ta propozycja nie jest do końca trafiona. Kolejną propozycją jest.. Znaczy że uczelnia powinna określić program minimum prowadzonych zajęć, a wydziały powinny zadecydować same jak to zrobią, ile godzin poświęcą i jak to będzie zrealizowane. Z jednej strony to jest pozytywne, ponieważ każdy wydział jest specyficzny, zajmuje się inną tematyką, używa innych źródeł- jedni bardziej literatury, inni badań np. GUS, i takie inne wyniki badań, od strony matematycznej także. To można zajęcia sprecyzować bardziej od kierunku i jego specjalizacji, ale z drugiej strony to też nie będzie takie uogólnione i może to być sprzeczne ze sobą między wydziałami. Dlatego też ten program nauczania odnośnie plagiatu i tych zajęć powinien być bardziej uogólniony, żeby nie występowały bardzo duże różnice w nauczaniu na poszczególnych wydziałach. Także to też ma oczywiście jak wszystko wady i zalety. I także opracowanie kilkunastu programów przez wydziały jest czasochłonne, wymaga dużego nakładu środków, też poświęcenia czasu pracowników w przygotowaniu tych programów, później pewnie zaakceptowaniu ich przez jakieś władze wyższe, to też jest czasochłonne. Propozycja 3, która była ujęta- tu była mowa o przyjęciu regulaminu, z którym każdy nowy student powinien się zapoznać i go podpisać i w przypadku popełnienia plagiatu… nie.. Tu było że nowy student jest kierowany na kilkugodzinne szkolenie z zakresu plagiatu, które się kończy egzaminem. To też nie wiem czy jest takie bardzo skuteczne rozwiązanie, efektywne, ponieważ jak się podpisze oświadczenie to wcale nie dowiemy się więcej o tym co to jest plagiat i kiedy właśnie już się doprowadzamy do tego, że możemy mówić o plagiacie. Także to też się wiąże tak jak poprzednio z karami, a nie ze zwalczaniem przyczyn. Tu też jest informacja, że zamiast egzaminu można zaproponować zajęcia praktyczne, co już bym się bardziej do tego przychyliła. I chyba tyle na ten temat mam do powiedzenia jak na razie. 
 ŁJ: Dziękujemy Agnieszce i dla osób, które właśnie weszły do naszego pokoju, to Agnieszka właśnie streściła trzy metody, propozycje działań związanych z plagiatem. Więc teraz pytam pozostałe osoby. 
TO: Ja uważam tylko, że propozycja 4 jest jedną taką wartą wdrożenia, z tego względu, że.. Może tak w kilku słowach. Żadne inne hasłowe, które są wcześniej, że podnoszenie świadomości młodych ludzi w zakresie.. itd. Itd., bo dla mnie to są takie hasła jak z innej epoki trochę. Jestem zwolennikiem nawet krótkich warsztatów, żeby odróżnić rzeczy, które stwarzają największy problem, a największym problemem- tak ja myślę, może się mylę- jeśli mówimy o świadomości, to największym problemem jest dla mnie kiedy nie ma świadomości. Tak jak ktoś powiedział, że po przeczytaniu kilkunastu publikacji i książek, zaczynamy odtwarzać z pamięci pewne wzorce, pewne fragmenty tekstu i nawet traktujemy je jako własne, a mogą one pochodzić skądś tam. Czyli taki plagiat przez pomyłkę. Szczerze mówiąc nie wiem czy to jest plagiat, bo wyrażamy się podobnymi zdaniami w sporej części miliardach zdań i sformułowań zapewne znajdzie się inna osoba, która w podobny sposób zdanie sformułowała gdzieś na blogu, w jakimś dowolnym miejscu. Więc dla mnie to plagiatem nie jest. W plagiacie dla mnie jest intencja, natomiast jeśli chodzi o intencję to w takim miejscu jej nie ma. Wychwycić intencję jest trudno, zatem na pewno można wychwytać coś, co jest przeniesieniem fragmentu jakiejś pracy jako własnej. Ok., to jest plagiat, gruby plagiat i myślę, że osoba ma świadomość tego co robi. Natomiast problemem mogą być takie rzeczy, które odtwarzamy z pamięci, drugie: nieumiejętność cytowania niektórych publikacji, książek. Jeśli mówimy o warsztacie to warto wskazać na to i nauczyć ludzi w odpowiedni sposób cytowania, odniesienia się do jakiejś literatury. I warsztaty powinny przede wszystkim temu służyć, a co najwyżej można powiedzieć oczywiście, że zacytowanie większego fragmentu bez odwołania się do źródła jest plagiatem, a potem przejść do tego jak odwoływać się do prac innych osób, jak to umieścić w pracy, myślę że raczej w tą stronę powinniśmy iść. Czyli forma warsztatu, a nie jakieś inne rzeczy. I nie jestem zwolennikiem wielkiego rygoryzmu na początku, no chyba że osoba świadomie po raz kolejny, drugi, trzeci chce coś takiego zrobić. A nawet jak zacytuje całą pracę to ja bym pogroził palcem i dał jej szansę. 
MW: Ja zgadzam się ze zdaniem Tomka, że najlepszą formą w jakiej można przedstawić studentom czym jest plagiat i jak plagiatu nie popełniać jest zorganizowanie warsztatów.  Wg mnie jeżeli ktoś popełnia plagiat to albo robi to nie intencjonalnie tak jak powiedział Tomek- tak jak ja teraz piszę pracę magisterską, czytałem ileś tam źródeł, w większości książek widzę te same zdania ujęte w cudzysłów, podane z tym samym źródłem, albo i nie, czasami innym niż w pierwszej książce, ujęte na blogu i w innych miejscach. I wydaje mi się, że osoba w tym momencie mogła zrobić nieświadomie, ponieważ wymowa zdania jest bardzo podobna, sens jest taki sam, może troszkę inne słowa użyte, wygląda to trochę jak zdanie żywcem wyjęte z akapitu skopiowane, ale nie do końca. Jeżeli chodzi o zakres teoretyczny danej pracy… myślę, że obniżenie liczby plagiatów jest możliwe ze względu na zastosowanie… może na chwilę cofnę się do poprzedniego punktu. Mnie najbardziej podoba się zastosowanie, opcja którą stosuje Uniwersytet Warszawski, to znaczy dopuszczenie studenta do obrony po pozytywnym zweryfikowaniu poprawności pracy i szczególne położenie nacisku na samodzielne wyniki raportu. O ile teorię można od kogoś wziąć, o tyle raport powinien być w domyśle zawsze autorski. Ponieważ osoba jeśli pisze swoje własne badanie, realizuje to badanie, rozmawia z tymi osobami, bądź przeprowadza ankietę, sama analizuje ten materiał, który zebrała. Więc jeżeli nie kopiuje tej treści od kogoś innego, wniosków, w formie raportu widać jakim językiem ta osoba się posługuje. Jeżeli to co mamy w raporcie jest zupełnie różne od części teoretycznej, myślę że wtedy można, zachodzi uzasadnione podejrzenie plagiatu. 
ŁJ: To podsumowując co do tej pory myślicie. Padały różne komentarze co do tych propozycji i tylko 4 propozycja spotkała się z takim stwierdzeniem, że… więc może porozmawiamy również o jej wadach, bo na pewno takowe są. 
TO: Ja nie widzę w 4 jakichś wad istotnych.  Stwierdzenie, że obowiązkowy charakter szkoleń nie przesądza o efektywności nie jest wadą, jest pewnym faktem, pewnym truizmem. Obowiązkowy charakter o niczym nie przesądza. Natomiast w moim odczuciu tylko 4 jest skuteczna w stosunku do innych punktów, które dla mnie są zbyt hasłowe, zbyt takie troszeczkę nadmuchane treścią. Warsztaty z omówieniem- tylko tego widzę skuteczność. Natomiast w zasadzie tyle. Ten drugi minus w moim odczuciu… sorry, uciekło mi w inne miejsce. Generalnie ja nie widzę wad 4.  Duża liczba zajęć spoza programów studiów- tu mówimy o kilku godzinach, to naprawdę nie jest dużo. Część praktyczna- pokazanie czegoś. Zawsze takie warsztaty są dużo lepsze niż brak tych warsztatów i wydaje mi się, ze warsztaty mogą być nawet w większej sali. Uważam, że te minusy, które tu są, nie są tak obiektywnie negatywne, żeby ta propozycja 4 miała być wyeliminowana. Uważam, że tylko tą propozycję należy przyjąć jako taką dającą szansę na skuteczność. 
ŁJ: Niekoniecznie musimy mówić o jednej najlepszej propozycji. Może warto by też mówić o polepszaniu propozycji.
KS: Wszyscy się zgodziliśmy co do tego, że faktycznie te warsztaty są najlepszą propozycją z tych zaproponowanych, które miałyby podnieść świadomość tego czym jest plagiat. Oczywiście, że tu są takie problemy w stylu np. tego kto w ogóle będzie prowadzić te warsztaty, bo one mogą równie dobrze nic nie wnieść, bo ważne jest to jak one zostaną przeprowadzone. Żeby to nie było coś w formie wykładu, tylko żeby uczestnicy mogli sami, żeby jakieś ćwiczenia zostały zaproponowane, żeby nie tylko teoretycznie mówić co to jest plagiat, że skopiowanie tekstu do kogoś tam, tylko żeby były przykłady tego co zostało uznane za plagiat, a co nie zostało. Że ktoś coś skopiował z bloga, a to jednak było plagiatem, a to nie. I myślę, że to jest wielka sztuka, żeby takie warsztaty skonstruować. 
ŁJ: Czy macie jakieś pomysły, propozycje pytań dla ekspertów?
TO: W tym zakresie myślę nie, jeśli chodzi o plagiat. Teraz rozumiem, że mamy drugą część odnośnie metod kształcenia, czy to za chwilkę?
ŁJ: Nie, Metody kształcenia dopiero gdy zdecydujemy o jednym pytaniu odnośnie plagiatu. 
TO: Moje pytanie jest takie: kiedy uda się zrealizować propozycję 4? Uważam, że ona jest słuszna. Formę można oczywiście ustalić, ale tak jak było podane. Cieszę się, że wszyscy się zgadzamy co do tej 4tej propozycji. Też się zgadzam z tym, że źle można zorganizować takie warsztaty, ale każde można źle zorganizować. I trzeba by się zastanowić jak je dobrze zorganizować. Zgadzam się z poprzedniczką: dokładnie tak trzeba by było zrobić- pokazać przykłady i nawet pozwolić ludziom, w jakiś sposób zacytować coś, jeśli chcemy coś w całości przenieść. Jeśli ktoś wylicza istotne zalety jakiegoś rozwiązania- bo to też zależy jakich przedmiotów dotyczy praca, czy można, czy nie można, jak to napisać, odwołać się do kogoś. Jeśli mamy nasze wnioski, które są podobne do wniosków kogoś innego, to jak to zrobić, żeby ktoś nie powiedział, że nasze wnioski nie są naszymi wnioskami, tylko wnioskami kogoś innego. Bardzo często jest tak, że jak robimy jakieś badania to nasze wnioski będą takie jak ktoś już kiedyś stwierdził. Ameryka nie została odkryta po raz kolejny i bardzo często się zdarza, że coś przeanalizujemy i tak w takiej sytuacji też tak jest i cytujemy coś, co dotyczy ciut nowszej sytuacji, ale hasłowo możemy formułować wnioski w podobny sposób jak inne osoby z tej samej dziedziny. Zatem czy to jest plagiat, czy nie? Właśnie na tych warsztatach powinno się pokazać co jest tym plagiatem w grubym rozumieniu, że biorę całe dzieło, czy cały rozdział, jakieś wyniki kogoś, ktoś przeprowadził jakieś symulacje, zebrał liczby w tabelkach, a ja te tabelki biorę jak swoje. Bo to wiadomo i myślę, że każdy czuje, że to nie on zrobił te badania i jest ewidentny plagiat. Ale już takie omówienia niektóre, czy formułowanie, omawianie wiedzy z jakiejś dziedziny, to możemy zrobić dokładnie w taki sam sposób jak ktoś inny zrobił. Trudno jest innymi słowami czasami. 
ŁJ: To ponieważ przerwało połączenie Karolinie to teraz oddamy jej głos.
KS: A w którym momencie mi przerwało? Bo mówiłam o warsztatach, o praktycznych przykładach.
ŁJ: To tego nie było. Ale już nie mamy na to czasu.
KS: To moje pytanie jest takie: Jakie osoby miałyby prowadzić takie warsztaty i kto zweryfikuje to co będzie treścią tych warsztatów? Kto będzie w ogóle układał takie warsztaty, żeby to nie były wyrzucone pieniądze, żeby to naprawdę było coś konstruktywnego?  Kto będzie koordynował to, bo rozumiem, że nie będzie prowadziła jedna osoba dla całego Uniwersytetu, tylko kto w ogóle ułoży treść takich warsztatów, przeszkoli te osoby, jaki w ogóle jest pomysł na to kto to miałby robić i jakie jest ciało, które to zweryfikuje, żeby to naprawdę mogło być coś konstruktywnego? 
MW: Ja chciałbym powiedzieć o tym jak to zrobić, żeby nasze wnioski podobne do innych wniosków nie były plagiatem. Jeżeli realizujemy swoje badanie, jeżeli stawiamy takie same pytania jak inny autor, jak ktoś przed nami to… ja np. kiedy pisałem pracę licencjacką odwoływałem się do wyników badań z 1989 roku i zrobiłem to w taki sposób, że najpierw wymyśliłem swoją własną metodologię, opisałem to, wyciągnąłem wnioski, a następnie porównałem i odwołałem się pisząc, że taki i taki autor, w takim i takim roku zrealizował takie i takie badanie i moje wnioski potwierdzają to badanie sprzed 12, czy 14 lat. Myślę, ze wtedy nie można uznać moich wniosków za plagiat, ponieważ przedstawiłem swoje wnioski, na podstawie swoich badań i przyrównałem je do wniosków, które zostały wyciągnięte wcześniej. Jeżeli chodzi o pytanie postawione przez Karolinę, kto miałby prowadzić takie warsztaty i kto by je zweryfikował ich treść, kto by je zweryfikował. Odpowiem na przykładzie UW- na UW każda jednostka jest samodzielna. Instytut Archeologii realizuje swoją własną ankietę, w której studenci oceniają swoich własnych wykładowców, na ISie, który ja kończyłem jest podobnie, na Romanistyce z tego co kojarzę także jest jakaś ankieta polegająca na ocenie wykładowców przez studentów i jest ogólna ankieta organizowana przez PEIP. To są cztery zupełnie różne systemy. Ponieważ uniwersytet daje każdej jednostce pewien zakres samodzielności. 
ŁJ: Fajnie gdybyśmy jednak skończyli pytaniem do ekspertów. Tomek oddaję Ci głos
TO: Tu nie chodzi o to, żeby odpowiadać na te pytania, tylko myślę że z koleżanką, przedtem sformułowaliśmy co powinno być treścią warsztatów, jakie treści powinny być poruszane na warsztatach, a nie teraz żeby odpowiadać na te pytania. 
ŁJ: Czego wam jako uczestnikom naszej rozmowy, brakowało, czego byście chcieli się dowiedzieć, by móc łatwiej podejmować decyzje…
KS: Chciałabym jeszcze dodać do tego: ile miałyby trwać takie warsztaty i kto o tym zadecyduje?  Dla kogo miałyby być? Czy ktoś kto obecnie jest na 5tym roku, też byłby kierowany na takie warsztaty? Czy to jest tylko dla ludzi z 1, 2 roku, dla nowych studentów? Czy ktoś kto już popełnił plagiat miałby na to pójść? Bo to też jest ważna kwestia. W ramach resocjalizacji mogłyby być dla kogoś kto popełnił plagiat, forma kary uczestnictwo w takich warsztatach. To mogłoby być i dla chętnych i obowiązkowe.
MW: Czy takie warsztaty byłyby tylko na osób na 1 roku studiów Igo stopnia na licencjacie, czy nie należałoby się zastanowić nad tym żeby wprowadzić takie warsztaty w semestrze zimowym ostatniego roku, czyli na 3cim roku studiów licencjackim i w semestrze zimowym na magisterskich na 2gim roku. Żeby nie było tak, że na początku ktoś przychodzi i jeszcze nie zastanawia się o czym będzie pisał pracę i takie rzeczy w ogóle go nie interesują, nie widzi tego wymiaru praktycznego. Np. chodzi na jakieś warsztaty, pisze pracę na podstawie innej pracy i nagle okazuje się, że ktoś mówi mu, że napisał plagiat. Kojarzy, że przechodził przez jakieś tak zajęcia, słyszał o tym, coś tam o tym wie, coś kojarzy, ale miał wykład. Ja np. przechodziłem wykład i wielu rzeczy dowiedziałem się na własnej skórze.
ŁJ: Teraz czas na głosowanie. Widzicie numery pytań- jest ich 6. Ja będę po kolei mówił numerki, a wy będziecie podnosić ręce głosując które pytanie chcecie zadać. Możemy wybrać tylko jedno pytanie, ale na wszelki wypadek wybierzemy też drugie. Albo może zrobimy jeszcze inaczej- napiszcie na czasie które pytanie wybieracie, będzie dużo szybciej. 
TO: Ja troszkę nie rozumiem. Te nasze pytania są z różnych kategorii. Pytanie o to co jest plagiatem, to jest pytanie z innej kategorii niż pytanie o treść warsztatową i wybór propozycji 4. Bo jedno jest jak gdyby konsekwencją drugiego, czyli jeśli mówimy o 4tej propozycji to tak naprawdę można rozbudować to pytanie: kiedy się uda zrealizować propozycję 4, i ile miałyby trwać takie warsztaty. Wtedy w takim razie 5 i 6 jako bardzo rozbudowane pytanie dotyczy tak naprawdę 2, bo 2 jest jakby tylko informacją o tym, że jesteśmy za warsztatami, czyli za propozycją nr 4. nawet z 1 to można połączyć. W zasadzie z tego wszystkiego możemy zrobić jedno pytanie. 
ŁJ: Ok. Karolina powiedziała, że pytanie 4, a potem że połączyłaby to z pytaniem 5, i rozwinąć pytanie 2 z pytaniem 4 i 5. Trochę się zgubiłem w tym co twierdzicie. Czy chcecie w takim razie zadać pytanie 2, a potem dopisać 2a i 2 b, w pytaniu 5 i 6?
AB: Ja myślę, że można by to połączyć w jedno pytanie, np.. mogą być pytania kiedy, ile. Kiedy uda się zrealizować propozycję 4, ile miałyby trwać takie warsztaty, kto byłby ich koordynatorem i to moglibyśmy zawrzeć jako jedno pytanie? 
ŁJ: Czyli pytanie 2, poszerzone o pytanie 2a. Karolino możesz mówić.
KS: Moja propozycja to taka: kiedy uda się zrealizować propozycję 4? Kto będzie koordynatorem warsztatów, kto będzie miał nadzorować treść i osoby prowadzące? I ile miałyby trwać takie warsztaty… właściwie to nie.. Ale dla kogo miałyby być przeznaczone takie warsztaty, czy dla pierwszego roku, czy dla drugiego, czy cyklicznie? To bym połączyła w jedno.  
TO: Czyli myślę, że się teraz zgadzamy wszyscy- rozszerzamy 2 o 4 i 5. Myślę, że jesteśmy zgodni wszyscy. Bo 1 i 3 moim zdaniem podchodziłby już pod treść tych warsztatów. 
ŁJ: Proszę o podniesienie rąk wszystkich, którzy się zgadzają. Ok., świetnie. Dziękuję wam bardzo. Wybraliśmy pytanie dla naszych ekspertów. Przechodzimy do naszego następnego tematu- metody kształcenia. 
TO: Jeśli chodzi o metody kształcenia, to tak najbardziej. Nie wiem czy ktoś widział kiedyś wykłady takie amerykańskie. Mi strasznie tego brakuje w Polsce. Nie wiem jaka grupa ludzi je przygotowuje, ale to jest niesamowite show. Ja miałem kiedyś wspaniałe zajęcia z takim człowiekiem na Uniwersytecie Jagiellońskim z fizyki. Muszę o nim powiedzieć, bo utkwił mi w pamięci- Harańczyk, on pisze książki. Zajęcia z fizyki były takie, że ludzie chociaż nie chodzili na ten przedmiot stali na schodach, aby oglądać. To było też troszkę show, coś niesamowitego, naprawdę rewelacja. Taki bardzo w amerykańskim stylu poprowadzony wykład. Lubię wykłady jeśli są prowadzone w ten sposób. Wykłady, na których ktoś sprawdza obecność i z tego rozlicza, a ludzie gdzieś z tyłu czytają gazetę i udają że słuchają, a prowadzący udaje, ze prowadzi wykład- też się z czymś takim spotkałem i to była jedna wielka porażka. Nie chciałbym czegoś takiego.  Jestem zwolennikiem warsztatów i uważam, że są naprawdę fajne, bo można dużo rzeczy praktycznie przerobić. Jeśli jest coś do przetworzenia praktycznie. Ale to zależy od specyfiki. Na psychologii można mieć warsztaty, warsztaty na chemii raczej nie, tam raczej laboratorium, gdzie trzeba coś samemu wyprodukować. I uważam, że w zasadzie wszystkie te rzeczy, które tu są podane jeśli chodzi o kategorie są dobre, ale to zależy od specyfiki. Każde z tych jak koleżanka powiedziała- warsztaty dotyczące plagiatu można poprowadzić fatalnie, całą formę tych zajęć można poprowadzić i dobrze i fatalnie. Sama forma to jedno, a jak ktoś to prowadzi to drugie. To chyba tyle. 
MW: Popieram to co mówi Tomek. Wykłady na sam początek 2-3 godziny, żeby przedstawić tematykę plagiatu, żeby o tym opowiedzieć, uświadomić to ludziom i później przejść do form warsztatowych. Ja tak miałem kiedy realizowaliśmy warsztaty z mediacji. Na początku było przedstawione w formie wykładu, czy takie zbitej wiedzy to czym mediacje są, a później praktykowaliśmy to. Mnie te zajęcia bardzo odpowiadały. Jeżeli chodzi o tematykę plagiatu jak najbardziej warsztaty są… jeśli chodzi o realizację na każdym z wydziałów to tak naprawdę zależy. Nie wiem czy to mówiła Karolina, czy Basia, o plagiacie na ASP, że tam po prostu on nie istnieje. 
KS: Chyba powinniśmy odejść już trochę od tematyki plagiatu, bo z tego co rozumiem to już jest osobny temat teraz. Wydaje mi się, że rzeczywiście- w zależności od tego jaki kierunek studiów jest. Od tego też zależy to jaka forma będzie najlepsza. Moim zdaniem prowadzić dobre wykłady chyba jest najtrudniej z tego wszystkiego. Bo przez całe 1,5 godziny trzeba walczyć o uwagę słuchaczy. Zazwyczaj to się przekształca w to, że są dyktowane slajdy, czyli praktycznie to co można sobie przeczytać w książce. Warsztaty i ćwiczenia dają jednak duże możliwości tego, żeby uczestnicy sami też dużo robili i dzięki temu mogą praktycznie podejść to tego wszystkiego. Dlatego jestem tego zwolenniczką, choć oczywiście nie zawsze jest to możliwe. Ale jak dla mnie jak najmniej wykładów, a jak najwięcej warsztatów. I moim zdaniem jak najwięcej warsztatów skumulowanych- to mi się podoba, że codziennie jest ten sam przedmiot, albo jest realizowany przez weekend, i robi się tylko to. I wtedy można się poświęcić tylko temu przedmiotowi i moim zdaniem to jest coś, co fajnie byłoby wprowadzić na Uniwersytecie, bo to jest trochę za rzadko prowadzone. Jak jest jakiś przedmiot przez tydzień, czy przez 2 tygodnie to średnio to się wpaja moim zdaniem. A i tak wszyscy zakuwają na koniec do egzaminu i tak się nie wynosi nic z tych warsztatów. Czyli ćwiczenia i warsztaty, ale nie w formie wykładów 1,5 h co 2 tygodnie, ale rozlokowanych w takich 8 godzinnych po parę dni z rzędu. 
MW: Jeśli chodzi o blokowanie wykładów po 6-8 godzin to zdecydowanie nie polecam. Przechodziłem to kiedy studiowałem socjologię na UMCSie. Kiedy mieliśmy najpierw 6 godzin wykładu z socjologii gospodarki, po czym następowały 3 godziny wykładu z wprowadzenia do socjologii. Wydaje mi się po tym jak dyskutowaliśmy w ramach koła naukowego kiedy realizowaliśmy badanie bardzo zbliżone na UW. Wtedy doszliśmy do wniosku, że wykłady powinny być na 1 i 2 roku licencjatu, kiedy ludzie nie mają wiedzy, kiedy tą wiedzę muszą nabyć, kiedy potrzebują tych podstaw, żeby na tym móc budować swoją wiedzę. Najpierw wykład, każdy student dostaje pewną porcję wiedzy, którą później przerabia na ćwiczeniach z warsztatowcem, ćwiczeniowcem. Rozmawia o tym, bazuje na tych podstawowych tekstach, szlifuje swój warsztat. Ja np. na studiach magisterskich II stopnia na UW byłem w sumie na czterech obowiązkowych wykładach, a całą resztę zrealizowałem na warsztatach i konwersatoriach. I mnie to bardzo odpowiadało. Tylko, że UW zapewnia taką możliwość. Byłem jeszcze na Historii Sztuki na UKSW i tam z kolei program historii sztuki jest o tyle charakterystyczny, że tam wykłady są potrzebne non stop. Mimo, że są studia magisterskie wykład jest bardzo potrzebny. Nie wykład kiedy dostajemy taką wiedzę, którą czytamy w książkach, ale kiedy nam wykładowca… Działa to troszkę jak na seminarium- wykładowca opowiada, my podnosimy rękę i prosimy, żeby nam poszerzył perspektywę, bo on wie, że są to ludzie którzy już tą wiedzę posiadają, albo powinni posiadać, ponieważ przechodzą już na II stopień. 
KS: Ja chciałam tylko sprostować to co mówiłam wcześniej, bo Mariusz mówił tu o zblokowanych wykładach, które rzekomo zaproponowałam. Absolutnie nie chciałabym uczestniczyć w zblokowanych wykładach- to musi być męka. Chodziło mi o zblokowane warsztaty i ćwiczenia, które pozwalają zrealizować więcej. Bo przez 1,5 godzin na warsztatach czy ćwiczeniach to jest mało, żeby się rzeczywiście rozkręcić. Jeśli ma się te 6-8 godzin pod rząd to wtedy jest więcej pola do manewru i można więcej zrobić i pewnie też więcej wynieść i zapamiętać. 
AB: Zgadzam się z poprzednikami, że warsztaty i ćwiczenia to jest.. Nabywamy praktyczną wiedzę. Ale też bym chciała zwrócić uwagę na ogólne prowadzenie takich zajęć. Uważam, że powinno być trochę więcej materiałów i zadań, które mielibyśmy wykonywać i które przygotowują nas do wykonywania pracy zawodowej. Ja obecnie na swoich studiach, szczególnie na pierwszych dwóch latach podstawy teoretyczne tak, ale przedmioty praktyczne, które naprawdę by nas oswajały z pracą zawodową np. jeśli chodzi o ekonomię, np. programy księgowe, co w dzisiejszych czasach jest niezbędne w naszej pracy to w ogóle nie ma takich zajęć. Był semestr informatyki na 1 roku studiów i na tym się skończyło. I jeśli na własną rękę tego nie zrobimy po zajęciach, czy na praktykach, to nie mamy możliwości się nauczyć tych programów, które są nam niezbędne w późniejszej pracy zawodowej. Jeżeli chodzi o inne formy kształcenia- uważam, że wykład też może być ciekawy, jeśli jest ciekawie prowadzony. Tak jak wcześniej mówił Tomek- to wszystko zależy od tego kto i w jaki sposób prowadzi te zajęcia. Praktycznie też się spotkałam z wykładowcą, który bardzo potrafił zainteresować swoim przedmiotem, nie sprawdzał obecności, a i tak na jego wykładach były tłumy, bo w ciekawy sposób przekazywał wiedzę i prowadził wykład z taką myślą, żeby nam się to przydało bardziej w praktycznym działaniu, niż tylko przeczytanie slajdów i tyle. Też ćwiczenia powinny być połączone z jakimś wstępem teoretycznym, ale tak jak np. konwersatoria krótkie wprowadzenie, opracowanie jakiejś literatury, co można zrobić samemu w domu i rozmowa na ten temat, dyskusja, to też jest dobry sposób nabywania wiedzy. 
KS: Tu się wywiązała jeszcze jedna dyskusja na dole, że bycie świetnym wykładowcą nie zawsze idzie w parze z byciem dobrym naukowcem i na odwrót. Rzeczywiście to jest taki problem, że ktoś kto jest profesorem nie zawsze dobrze potrafi tą swoją wiedzę dobrze przekazać. Nie wiem co z tym zrobić, bo może od początku trzeba przygotowywać osoby, które są na doktoracie chociażby już, do przekazywania takiej wiedzy. Ja jestem na doktoracie teraz i uczę studentów i nikt mnie do tego nie przygotował ze strony uczelni. I to może być spory problem jak prowadzić zajęcia, bo to wymaga przygotowania pedagogicznego. 
TO: Ja mam taką uwagę- fajnie by było mieć świetnych wykładowców, natomiast na uczelniach bardzo często wszystko się łączy. Czyli praca naukowa z pracą wykładowcy, zarobki na tyle niskie, że jest taka nagonka na ludzi, żeby uczestniczyli w wielu projektach dodatkowych i tak naprawdę to uniemożliwia przygotowywanie dobrych zajęć i robi się zamknięte koło, to jest szaleństwo. Uważam, że dobrze by było wymyślić ścieżkę pracy.. Są dwie sfery: pierwsze to to jakie te zajęcia powinny być. Zgadzam się z tym, że… zgadzam się z wyższymi zarobkami, ale też podział żeby nie było czegoś takiego, że pracownik jak zrobi doktorat to musi robić habilitację, bo go wyrzucą, a jest rozliczany obecnie dzięki pani Kudryckiej, w ten sposób, że jest zatrudniony na rok, albo na dwa lata i jest rozliczany przez swoją przełożoną, bo inaczej go wyrzucą. To co się teraz dzieje na uczelniach jest fatalne i trudno się dziwić, że naukowcy prowadzą fatalnie zajęcia. Ja miałem zajęcia, na których prowadzący prowadził z kartki, z tego względu, że z uwagi na pensum zabrakło mu godzin i na siłę musiał prowadzić przedmiot na którym się nie znał. I się starał, tylko nawet jak się starał i prowadził z kartki to nie poprowadzi tego dobrze. Nie jest to jego wina, tylko tego, że cała organizacja jego pracy jest do bani. Ja również mam nieszczęście być po obu stronach i też czasami prowadzę zajęcia i efekt jest taki, że też może taka sytuacja być, że dostanę przedmiot na którym się nie znam i trudno, żebym go prowadził dobrze skoro się na nim nie znam. To zawsze będzie wiedza odtwórcza, mogę przygotować slajdy i będę świetnym odczytywaczem slajdów i jak tak patrzę to większość ludzi tak robi- prowadzi zajęcia ze slajdów, tam jest cała treść i oni to odczytują. A niedawno spotkałem się z takimi zajęciami- nie będę mówił kto je prowadził, było to w Katowicach, gdzie…
ŁJ: Może rozmawiajmy o rozwiązaniach, a nie przykładach.
TO: Ale przykład negatywny jest dość dobry, bo można na jego podstawie po jego zaprzeczeniu zrobić przykład pozytywny. W każdym razie nie zgadzam się z tym, że wykłady były w formie slajdów, gdzie prowadzący czeka, aż reszta przepisze treść ze slajdu. Bo to nie są zajęcia ze skryptorium. To było dobre w średniowieczu. Na pewno trzeba tą kadrę dydaktyczną wesprzeć, żeby nie tylko liczyły się projekty badawcze, czy inne przemysłowe, unijne, gdzie kasa, kasa i zobowiązania, ale żeby ta dydaktyka też była tak wspierana, żeby ci ludzie mieli czas. Tak jak w Stanach Zjednoczonych- oni mają czas. Tak jak patrzymy na Ted.com to oni naprawdę mają czas, mają przygotowane zajęcia. W takich zajęciach bym chętnie uczestniczył. Tylko tam wiadomo, że za tym idą pieniądze. Ja wam powiem tylko tyle- akurat jakiś czas temu prowadziłem zajęcia w Norwegii i tam zupełnie inna atmosfera, bo tam był na to czas, po prostu rewelacja. U nas nadal studentów traktuje się na zasadzie per noga, jakiejś konieczności. 
MW: Ja chciałbym zwrócić uwagę na parę rzeczy- z tego co mówił Tomek- odnoszę wrażenie, że chcemy, żeby nasza uczelnia jakakolwiek polska uczyła wszechstronnie. Czyli dajemy wszystko- uczymy pedagogicznie, są jakieś kursy pedagogiczne. Jak ja studiuję Historię Sztuki to mam taką możliwość, na Socjologii takiej nie miałem, na UKSW mam, że chodzę na zajęcia jako magister, gdzie uczę się tego wszystkiego czego uczy się magister i jednocześnie jestem przygotowywany na kursie pedagogicznym do prowadzenia zajęć z uczniami liceum, czy nawet ze studentami, ale to jest kurs poboczny, na który zapisało się 5 osób. To też jest bardzo istotne i podkreślam to, że z jednej strony uczelnia wychodzi z ofertą, a z drugiej strony nie ma chętnych. Ten sam przykład, ta sama uczelnia, ten sam kierunek oferuje lektoraty specjalizacyjne, one są realizowane od 8 lat i jak ja się zapisywałem i moja narzeczona także, to jak się zapisywaliśmy we dwoje, jako dwa różne roczniki, pani która nas przyjmowała powiedziała, że jesteśmy pierwszymi osobami od 6 lat, które w ogóle zgłosiły się na ten kurs. I teraz jest pytanie- czy studenci nie chcą się kształcić specjalizacyjnie, bo zbyt skomplikowane, zbyt wymagający jest ten kurs, czy im się po prostu nie chce i idą na tą historię sztuki, żeby po prostu tam być, a nie po to, żeby się wykształcić na historyka sztuki. Druga kwestia jeśli dalej chodzi o studentów: zaobserwowałem coś takiego: zaczynamy wykład, warsztaty, siada wykładowca i wszyscy zajmują tył sali. W krajach zachodu zawsze jest tak, że studenci raczej siedzą z przodu, pierwsze ławki są zajęte, u nas pierwsze ławki są puste. Czemu? Boimy się? Pogryziemy tych studentów, studenci nas pogryzą? My jako wykładowcy stoimy przed nimi w pierwszym rzędzie, a oni uciekają przed nami na koniec sali. To tak być powinno? Jeśli chodzi o to pensum jeszcze. Miałem takie zajęcia, przechodziłem trójkę, które prowadził doktoryzujący się chłopak, który prowadził jednocześnie Technikę Pracy Umysłowej, absolutnie z książki, absolutnie na slajdach, absolutnie na kserówkach, które dostał od swojego doktora habilitowanego, opiekuna naukowego. Prowadził tą Technikę Pracy Umysłowej, Statystykę i jednocześnie Demografię. Na Statystyce i Demografii nie znał się wcale, opracowywał wszystko z książką i wrzucał slajdy, które były fragmentami książki. Co możemy poradzić na to za małe pensum? Zatrudnić więcej wykładowców, zmniejszyć liczbę studentów, zwiększyć jakość studiowania, wprowadzić jakiś egzamin? 
BJ: Ja nie jestem zbyt kompetentna, żeby się wypowiadać na ten temat. Mogę się podzielić tym jak to wygląda u nas, a u nas wygląda to tak, że zajęcia praktyczne to jest 98% całych studiów, i polega to na tym, że uczelnia jest otwarta od 7 do 20, możemy siedzieć, możemy nie siedzieć. Profesorów raczej nie ma, są asystenci. Profesorowie w większości ma swoje osobowości dosyć barwne, niektórzy preferują styl pijanego mistrza i interesuje ich przede wszystkim to, żeby pokazywać się przede wszystkim ze swoimi pracami, wykładów praktycznie nie ma. W tej chwili siedzę na uczelni ponieważ mogę i ponieważ trzymam sobie tu komputer i jest Internet za darmo. Obce mi się te problemy z wykładami i ćwiczeniami niepopartymi ćwiczeniami itd. 
ŁJ: Jesteś zadowolona ze swojej… na uczelni? Uważasz, że to jest dobre, czy złe?
BJ: Może przesadziłam z tą nieobecnością kogokolwiek kto byłby w stanie pomóc w pracy, ponieważ tak nie jest. Kontakt zawsze można uzyskać, można się umówić, można kogoś złapać. Mi bardzo odpowiada ten system, ponieważ jak mam ochotę to maluję, jak nie mam ochoty to tkam, a jak mam akurat napływ weny to sobie akurat rysuję. Oczywiście podczas oceny jest bardzo subiektywną rzeczą, może się spodobać, a może się nie spodobać. U nas np. jest problem ze stypendiami za wyniki naukowe, ale polega on na tym, że wszyscy mają 5 w większości przypadków. Także ciężko jest zrobić coś ponad te 5, żeby dostać stypendium naukowe. To jest specyficzna uczelnia i ja ją bardzo lubię, ale chciałabym się też wybrać na studia pielęgniarskie i dlatego interesuje mnie też dosyć mocno kolejny….
ŁJ: Sformułujmy pytanie dla ekspertów. 
KS: Ja się nie odniosę na razie do tych materiałów, tylko odniosę się do tego co wcześniej powiedzieliśmy. Do tego, że wykłady z Ted.com są świetne, są mistrzowskie, ale przygotowanie takiego jednego wykładu to jest kilka tygodni. Na pewno nie byłoby to realne jeśli ma się wykłady co tydzień czy nawet częściej i każdy wykład ma być tak samo porywający. To jest dosyć trudne. To są wykłady, które oni specjalnie do tej audiencji przygotowują i to jest inna sprawa trochę. Osobiście jeśli chodzi o samo przygotowanie osób, które wykładają i ćwiczą, wiem o tym, że nie było przygotowania dla doktorantów, dla nas. Ja miałam to szczęście, że miałam jakieś tam przygotowanie moim zdaniem dobre, na psychologii, które pomagało mi prowadzić różne warsztaty i myślę, że to super pomogło. Mi jest o wiele łatwiej i czuję się dosyć swobodnie tam. I wydaje mi się, że to by było bardzo fajne, żeby osoby, które chcą iść na doktorat i prowadzić potem zajęcia mogły mieć warsztat z tego jak prowadzić warsztaty. To jest super moim zdaniem, to by było fajnym rozwiązaniem jak polepszyć dydaktykę obecnie. Oczywiście oprócz tego pieniądze są ważne, bo chodzi mi też o czas, bo wiadomo że jak się zarabia mało pieniędzy, to szuka się też innych dróg zarobku i przez to nie ma się czasu na dobre przygotowanie tych wykładów, czy ćwiczeń. Jak już lecimy przykładami z innych krajów to mam kolegę w Amsterdamie, który dostaje spokojnie 2 tys. euro miesięcznie i jedyne co to zajmuje się tylko i wyłącznie przygotowywaniem tych wykładów, które prowadzi tam kilka w tygodniu. Ale cały jego płatny czas poświęca tylko na to i nie musi nigdzie indziej pracować. To jest jednak bardzo fajne. Ja wiem, że mogłabym to robić lepiej, gdybym miała na to więcej czasu. Ten czas to jest jednak problem. A czas to pieniądz jak wiemy. Ważne też na początku kariery naukowej jak wiadomo, że takie osoby będą kiedyś chciały prowadzić takie ćwiczenia, już od początku miały jakieś przygotowanie, mogły uczestniczyć w różnych warsztatach, wymianach, zobaczyć jak inni to prowadzą. My rozmawiamy i się dzielimy jakimiś technikami swoimi, ale to powinno być nie tak nieformalnie, ale jak formalna platforma tego, że możemy pójść do kogoś, podpatrzeć coś. To jest bardzo ważne w takiej dydaktyce. Nie mówię tu tylko o sobie, tylko wydaje mi się, że każdemu by to bardzo pomogło, żeby wziąć udział w takich warsztatach na temat tego jak dobrze jest prowadzić, coś praktycznego, żeby samemu poprowadzić takie zajęcia i dostać feedback od specjalisty. To by było bardzo ważne. Teraz tego nie ma. 
TO: Ja powiem szczerze, sformułowałem takie straszne pytanie, pół żartem pół serio: kiedy wymrze stara kadra i do głosu dojdą młodzi adiunkci i asystenci? Ja patrzę też z perspektywy swojej uczelni, gdzie jeśli ja chcę zaproponować jakiś przedmiot, czy osoba która prowadzi takie zajęcia, okazuje się, że nie ma takiej możliwości, bo odbiorę pracę i chleb tym starym ludziom, którzy ostatni raz z nauką związani są, mają duże tytuły, ale w branży informatycznej znają się na komputerach i na tym co się robiło 20-30 lat temu. Natomiast oni dożywotnio będą już pracować, natomiast ci niżej, bo też należę do tych osób, to nie ma takiej możliwości. To jest głupia harówka za niewielką kwotę, bez zupełnie żadnej chęci. Jeśli ja chcę poprowadzić nowy przedmiot. Się wkurzyłem w pewnym momencie i powiedziałem, że ja chcę prowadzić ten przedmiot w Norwegii. Wysłałem list do Norwegii, i dostawałem 2 tys. euro za 2 tygodnie.  To lepiej niż w Amsterdamie i to dwukrotnie. Jaki sens jest mieszkać w Polsce? Żaden. Uważam, że jeśli to się nie zmieni to się nic nie zmieni. Ale żeby to się zmieniło to do głosu muszą dojść te osoby, które były zagranicą, wiedzą jak tam wygląda i wreszcie odebrać tym na górze możliwości działania, a przede wszystkim… W tym zawarłem drugie pytanie, które tu się pojawia: jak zapewnić wykładowcom czas na dobre i opłacone przygotowanie się na zajęcia i potem ich rozliczać z tych zajęć. Ale żeby była taka możliwość, żeby był na to czas, żeby nie uważać, a tak robi kadra na mojej uczelni, że zajęcia ze studentami są czymś gorszym, bo nie przynoszą zysku. Z projektów z przemysłem są zyski, są realne pieniądze, z których mogą sobie kupić nowy samochód, a ze studentów nie mają nic, więc po co tracić czas dla studentów? Więc wiele osób blokuje i prowadzi jednego dnia zajęcia ciurkiem od 8 rano do 21, żeby potem odbębnić i mieć czas na zarabianie pieniędzy. Nie podoba mi się to, ale to wynika właśnie i to nie z tych ludzi tylko, ale przede wszystkim z tych, którzy są nad nimi. 
BJ: U nas wszystko wygląda inaczej, dobieranie kadr też wygląda inaczej, żadne warsztaty z prowadzenia zajęć nie są prowadzone. To kto jest w kadrach wynika z aktualnych sympatii na uczelni, a nie z jakichś konkursów, więc w ogóle wszystko jest inne. 
ŁJ: To teraz pytania. Jedno to kiedy wymrze stara kadra, czyli niejako problem zasiedzenia przez osoby, które są już do tego niekompetentne i nie pozwalają prowadzić zajęć innym. I drugie pytanie to jak zapewnić wykładowcom czas i pieniądze na dobre przygotowanie zajęć. Czy macie jeszcze jakieś propozycje pytań?
TO: Ja bym tylko zmienił: czas i pieniądze na dobre przygotowanie zajęć, bo dobre przygotowanie zajęć jest też czasochłonne i wymaga pieniędzy. Chciałbym, żeby to było traktowane na takiej samej płaszczyźnie jak jakakolwiek praca też naukowa, czy jakakolwiek inna. Tak, żeby traktować dydaktykę bardziej poważnie. A ci którzy chcą traktować nie są, dlatego, że jest stara kadra i to się zamyka kółko.
KS: Zerknęłam jeszcze do tych scenariuszy i zobaczyłam, że tu są jakieś takie propozycje tego, żeby okresowa ocena pracownika miała mieć wpływ na okresowe wynagrodzenie pracownika, na premie. To jest ciekawa sugestia wydaje mi się. To na pewno byłby jakiś element motywacyjny. I pytanie jaki miałby to być procent dochodów, jak miałoby to być obliczane, kto by to ustalił? W jaki sposób wysokie oceny z zajęć miałyby być premiowane pieniężnie. Bo tam była taka propozycja w scenariuszu. 
ŁJ: Ok. w takim razie głosujcie na jedno z czterech pytań: 1,2,3 czy 4? Napiszcie na chacie, które wybieracie. 
AB: 2
TO: 1 + 2
KS: 2
MW: 1 i 2
ŁJ: Widzę dwa głosy na pytanie 2, jeden głos na pytanie 1, po pół głosu na pytanie 1 i 2, i po pół głosu znowu na pytanie 1 i 2. Jeszcze nie porozmawialiśmy na ostatni temat, a nie ustaliliśmy pytania. Chciałbym uzyskać od was jasną deklarację co do pytania, a później głosujemy. Teraz mamy łatwiej, bo jest 7 pytań, więc głosujcie przez chat, które chcecie zadać. Agnieszka głosuje na 5 i znika. TO 7, MW 7, KS 5. No to dogrywka, Tomek oddaję Ci głos… 
TO:  …
ŁJ: Ok. Karolina pasuje Ci to? ….  Podoba wam się to tak wygląda teraz 5? Ok. dobra, wygrała opcja 5. Przechodzimy teraz do części trzeciej, czyli debata o płatności za IIgi kierunek. 
(…..)
MW:….. w sumie to chyba najtrudniej dobrać jakiekolwiek kryterium, takie żeby było sprawiedliwe. Bo jeśli weźmiemy średnią ze studiów to bardzo łatwo jest zdobyć średnią 5.0 na studiach pedagogicznych- wiem to, bo widzę to po swojej siostrze. Znacznie trudniej zdobyć taką ocenę na biotechnologii. I w tym momencie ani kryterium średniej z ocen nie jest dobre, bo wszyscy ci którzy przeszli trudniejszą uczelnię, trudniejszy kierunek są na przegranej pozycji. Z drugiej strony są osoby, które nie mają materialnych środków na to, żeby móc w ogóle studiować. Średnia ważona też jest jakimś rozwiązaniem. Dyskutowaliśmy na ten temat jak prowadziliśmy z kołem naukowym fokusy związane właśnie ze zmianą ustawy o szkolnictwie wyższym. To było najbardziej drażliwe pytanie. Ale jeśli o to chodzi to odsyłam do raportu na stronie Chi2. 
KS: Na SGHu jest taka metoda, w której najlepsi studenci wyłaniani są w taki sposób, że są porównywani za każdym razem do innych studentów, którzy razem z nimi mieli ten przedmiot akurat w tej grupie. Dzięki temu takie czynniki jak to, że ktoś miał z wykładowcą, który mniej wymagał, albo więcej wymagał, są niwelowane. Oni są porównywani do innych studentów. I dzięki temu te najlepsze osoby- w porównaniu oczywiście, mogą być wybierane. I to być może byłoby kryterium, bo to jest prawdą, że średnia nie jest równa średniej, jeśli chodzi o porównywanie średniej z różnych wydziałów. A nie z psychologii, czy socjologii z biotechnologią, bo to są rzeczywiście dwie różne rzeczy. 
(……)
(…….)
[od mniej więcej 1h, 53 min nic nie słychać do końca nagrania]

NAGRANIE 2: Debata 29 października
MW: … Uczelnia, na której ja studiowałem- na UW na Instytucie Socjologii, znalazłem tylko jedną osobę, która ogarniała o co chodzi z KRK i wszyscy do niej chodzili, pytali i układali sobie wszystko według tego co ta osoba twierdziła. Jeśli to się dzieje na UW to co musi się dziać na gorszych jednostkach, albo na uczelniach prywatnych? Boję się nawet o tym pomyśleć. Więc ja bym raczej przeformułował to pytanie na: co należy zrobić, żeby to sprawnie funkcjonowało? I tu jako kazus podałbym KRK. Utworzyć scenariusz wywiadu, porozmawiać z wykładowcami jak oni odczuwają KRK, gdzie nie widzą przełożenia KRK na rzeczywistość i na życie uczelniane. Poprawić błędy i zaaplikować, zakładając, że powstanie taka platforma, baza wykładów, zaaplikować takie pomysły. Bazę KRK do bazy wykładów, ale już dobre praktyki, nie powielając tych błędów, które zostały już popełnione dotychczas. 
ŁJ: Czy ktoś chciałby się jeszcze wypowiedzieć w tym temacie?
TO: Widzę, że głównie z Mariuszem rozmawiamy, to znaczy ja i Mariusz. Zgadzam się, sam pomysł czegoś takiego byłby dobry, tylko ja bałbym się podpowiadać tego ekspertom, żeby nie wpadli na szalony pomysł stworzenia czegoś takiego jak KERAS. Natomiast w przyszłości to by było całkiem niezłe rozwiązanie, ale nie teraz broń boże, to będzie jedna wielka katastrofa. O KRK nie będę mówił, ale to co widzę to jest jedno wielkie nieporozumienie. Zgadzam się, Mariusz masz rację: bardzo mi się podoba to, tylko szkoda, że ci eksperci nie powinni brać pod uwagę takich osób, którzy widzą to od dwóch stron np. widzą jak to funkcjonuje, nie są oderwani od rzeczywistości, żyją w radosnym świecie twórczości, z cudownych, własnych pomysłów. Tak, myślę, że jeśli coś z tym KRK dałoby się radę zrobić coś dobrze kiedyś to tak. Ale na tą chwilę nie do końca chyba przemyślano. Ja też jestem na uczelni dziennej jako student i jako pracownik i powiem szczerze, że widzę dużo różnych rzeczy, co do których się nie zgadzam. Co do podniesienia jakości dydaktyki też się nie zgadzam z tym co prezentował profesor. To jest jego zdanie, z jego perspektywy, natomiast z perspektywy mojej wygląda to zupełnie inaczej. 
MW: Tomku, mówiłeś o KRK, że coś Ci się tam nie podoba. Ja robiłem badania kiedy to KRK było wprowadzane, więc znam ten problem wprowadzenia Krajowych Ram Kwalifikacji sprzed jego wprowadzenia, albo chwilkę po jego wprowadzeniu. Chciałbym, żebyś powiedział co według ciebie w KRK nie działa, albo co w praktyce wykładowcy co się nie zazębia? Przedstaw co KRK zmieniło w twoim życiu jako wykładowcy i co ty byś zmienił w KRK, żeby lepiej funkcjonowało zarówno w relacjach między starszymi i młodszymi wykładowcami, jak i relacjach między studentami i wykładowcami. Nie wiem po prostu na jakiej płaszczyźnie głównie to KRK ci przeszkadza.
TO: Nigdy mi nie przyszło do głowy, żeby tak podsumować te wszystkie problemy, bo one dotyczą wielu warstw. Taka warstwa numer 1 mianowicie w pewnym momencie trzeba planować przedmioty z bardzo dużym wyprzedzeniem, kiedy w międzyczasie zmieniają się obecne przedmioty. Jeśli mam prowadzić przedmiot, który będzie za 3 lata i mam w tej chwili zdefiniować przedmiot, który chcę prowadzić, za krótki czas może się okazać, że to co wpisałem poświęcając masę czasu na to, okaże się być zupełnie czymś innym, nieistniejącym. Druga sprawa: troszeczkę z tego co zauważyłem to jest od drugiej strony robione. Gdyby najpierw ustalić główne szkielety i ramy przedmiotów, żeby one się zazębiały i żeby jeden przedmiot wynikał z drugiego, z kilku wynikał kolejny, to wtedy jak najbardziej możemy się w coś wpisywać. Natomiast w momencie kiedy tak naprawdę wpisujesz jakieś części dotyczące twojego przedmiotu i nagle się okazuje, że robi się wielki chaos już na etapie uzgadniania treści, bo nikt tym się nie przejmuje, bo nie ma na to czasu i każdy się skupia tylko na swoim przedmiocie. To raczej zacząć od tego, żeby zrobić sobie taki rys sylwetki absolwenta jak to było dawno dawno temu, i na tej podstawie można wiedzieć jakie kompetencje są potrzebne i wtedy dołożyć przedmioty. Przedmioty nie są ustalane do końca, są bardzo często ustawione obligatoryjnie. Na mojej uczelni zlikwidowano w tym momencie trzy przedmioty obieralne i studenci mają w tym momencie do wyboru jeden. Dlaczego? Bo tak. Ze względów finansowych, z różnych względów. Tym samym jeśli ja mam zaproponować przedmiot obieralny, poświęcić tydzień, żeby go dobrze przygotować i wprowadzić treściowo, w tym momencie może się okazać, że tego przedmiotu nie będzie, bo on zniknie jako obieralny z innych powodów. To mi się nie podoba. Kolejna rzecz, która mi się nie podoba w samym systemie, to nie wiem czy ktoś widział w jaki sposób się formułuje frazy „osiągniecie celów obszarowych” na przykład. „Cele obszarowe” brzmią jak wzięte żywcem z minionej epoki. Jednym ze wzorcowych haseł, które gdzieś tam było takie, że „student w komunikacji grupowej nabiera umiejętności komunikacji interpersonalnej co przyczynia się do lepszego funkcjonowania w społeczeństwie Polskim i w Unii Europejskiej”. Przepraszam, ale dla mnie to jest mowa prawa. Ja czegoś takiego nie lubię, bo z tych haseł nie ma żadnej treści. Kolejną sprawą jest zbyt dokładne ustalanie treści poszczególnych zajęć. Cała dydaktyka mówi o tym, że tematy zajęć powinny być dopasowane do jednostki. Nie wiem kto przyjdzie, zmienia się sposób kształcenia i to z czym przychodzą absolwenci szkół średnich. Zmieniła się masa rzeczy z matematyki. Nagle się okazuje, że nie ma rachunku różniczkowego, kiedy kiedyś był w mat-fizie. Teraz już wartość bezwzględna zaczęła znikać. … Mówimy tu o jednostkach lekcyjnych. Gdyby mieć więcej swobody- rozumiem, że to jest pic na wodę, ale po co robić taki pic na wodę, kiedy tak czy inaczej prowadzący musi się dostosować. Ja w tej chwili nie jestem w stanie przewidzieć, czy za 3 lata treść którą omawiam, te wszystkie zmiany, które w tym czasie powstaną, będę w stanie przewidzieć, że ja to powiem w tej danej jednostce i student to zrozumie. A może będzie potrzebował na to dwa razy więcej czasu, a na inne treści mniej np.. Tego nie wiem. Chciałbym, żeby to było bardziej flexible podejście, żeby ustalić ramy, natomiast większość to jest już twórczość, a nie… boję się, że to się stanie to co z językiem polskim: sprawdzamy czy Mickiewicz był poetą wspaniałym? Ok. jest punkt. Wybitnym? Tego nie ma na liście słów za które się ocenia. 
ŁJ: Może oddajmy głos Karolinie, która zaraz ucieka.
KS: Ale mam mówić o KRK, o którym nie mam zupełnie pojęcia i nic nie wiem w tym temacie? Muszę już iść i chciałam się pożegnać. Dzięki za dyskusję i w zeszłym tygodniu trochę lepiej się bawiłam, ale czułam się bardziej kompetentna. 
ŁJ: Oddaję w takim razie głos Agnieszce. 
AB: Ja podobnie jak Karolina nie mam nic do powiedzenia na ten temat, ponieważ nie mam doświadczenia w tej kwestii, ani się nie orientuję za bardzo o czym było mówione do tej pory, Może bym się chciała odnieść do tej wcześniejszej debaty z ekspertami. Uważam, że była dość ciekawa i wszystkie pytania, przynajmniej większość była dosyć dobrze i kompetentne odpowiedzi padły na ten temat. Zainteresował mnie program antyplagiatu, z którym też można powiedzieć, że miałam problem. Nie dotyczył bezpośrednio mnie, ale też miałam kilka pytań i niejasności na ten temat. Ale jak to było przedstawione od tej strony, że faktycznie pracy inżynierskiej, czy licencjackiej nie można później powielać w pracy magisterskiej. Można później ewentualnie wykorzystać jakieś jej części, bądź po prostu się odnieść co do tego delikatnie. Zgadzam się z tym, że nie może być to ta sama praca. Poza tym praca magisterska jest na bardziej zaawansowanym poziomie, jest pracą badawczą, także można pewne kwestie ująć, jeżeli się tym samym tematem zajmuje, ale żeby tego nie powielać, bo to mają być dwie różne prace. Tym bardziej, że nie zawsze studiujemy na tej samej uczelni, możemy zmieniać uczelnie na studiach magisterskich i to musi być nasza oddzielna praca, za którą jesteśmy oceniani. Pewne fragmenty, czy pytania badawcze, które były rozwiązane w innych naszych pracach, powinniśmy mieć możliwość umieszczania ich. Oczywiście nie chodzi tu o powielanie, tylko to co już dowiedliśmy, albo się zastanawialiśmy nad jakąś kwestią, to powinniśmy mieć prawo to ująć. Oczywiście nie zgadzam się z tym, że to ma być kopia tej pracy, albo zajmowanie się dokładnie tym samym. To musi być inna praca, albo to co już sami dowiedliśmy, nad czym pracowaliśmy i co zbadaliśmy i powinniśmy móc to użyć. Co do innych tematów to też myślę, że pytania były dosyć ciekawe i odpowiedzi również, także jestem dosyć usatysfakcjonowana tymi odpowiedziami. Nie mam więcej pytań na ten temat.
MW: Zgadzam się tu z Agnieszką, wydaje mi się, że bardzo dobrym rozwiązaniem jest tworzenie raportów. O ile pisanie pracy teoretycznej opiera się na książkach, ewentualnie na własnych przemyśleniach. To jest to o czym mówiłem w zeszłym tygodniu- jeśli piszemy swój raport badawczy, to możemy porównać treść teoretyczną wraz z treścią empiryczną. Widać, czy ktoś układał to u siebie, czy kopiuje czyjeś dokonania. Przepisywanie całych rozdziałów, albo znacznych części z poprzednich prac z poziomu licencjata na poziom magistra, żeby było uprawnione. Specjalizujemy się i rozwijamy swoje treści ze stopnia niżej, albo tworzymy pracę na temat poboczny, albo uszczegóławiamy. Ale nie tak, że połowę pracy przeklejamy. 
ŁJ: Jeśli chcecie przejść do następnego tematu to podnieście rękę. Widzę, że tylko Mariusz jest za tym, żeby przejść do następnego tematu, czyli płacenia za drugi kierunek studiów. 
TO: Ja chciałbym powiedzieć, że jestem usatysfakcjonowany pierwszą częścią dotyczącą plagiatu. Wprawdzie nic konstruktywnego w tym temacie nie usłyszałem, poza tym, że na dobre w uczelniach jest dobrze od pana doktora jednego, który jest dziekanem. Bardzo mi się spodobało to co było mówione o seminariach, to mnie satysfakcjonuje, byle tak było wszędzie. Jeśli chodzi o podniesienie kwestii kształcenia, to to mnie zupełnie nie usatysfakcjonowało, odpowiedzi były średnie. Natomiast ostatnie a propos płatności- odpowiedź mnie usatysfakcjonowała, w tym sensie, że jak ktoś będzie studiował na drugim kierunku, uzyska wysoką średnią ze studiów, to zostanie zwolniony.  Nie z tego co płacił w prawdzie, ale już na kolejnych latach nie będzie musiał płacić. Mnie się takie rozwiązanie podoba. Natomiast ja akurat studiuję na prywatnej uczelni, gdzie płacę za studia, natomiast takie rozwiązanie uważam, że jest sprawiedliwe. Także 2 do 1 podobały mi się odpowiedzi. Trzeba też pamiętać, że pomiędzy osobami, które niewiele wiedzą, a osobami, które coś z racji tego, że same uczestniczyły prowadząc już zajęcia i coś wiedzą więcej i widzą więcej od tej drugiej strony i, warto by z tego korzystać. Nikt nie odpowiedział na pytanie: jak dać większą szansę młodym asystentom i adiunktom do dydaktyki, do podejmowania decyzji o dydaktyce też. Być może celowo, być może przez przypadek, ale odpowiedzi na to pytanie nie było. Skoncentrowano się na innych aspektach.
MW: Jeśli o mnie chodzi to w tym bloku na wszystkie pytania została udzielona odpowiedź. Ja jestem usatysfakcjonowany. 
ŁJ: Czy chcecie coś jeszcze dodać? Jeśli nie to dziękuję Wam bardzo za udział. 


