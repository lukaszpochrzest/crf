debata_4
TRANSKRYPCJA POKÓJ 4

Moderator- Beata Charycka- B.CH
Uczestniczy:
Agnieszka K- A.K
Iwona K- I.K
Jakub- J
Jerzy K- J.K
Kubaj- K
Obserwator Piotr- P
TomekO- T.O
Lilija B- L.B

B.CH- Czym dla Was jest plagiat? Jak Wy rozumiecie to pojęcie? Co uważacie za plagiat? Jakub.
J- Jak dla mnie jest to kradzież tylko i wyłącznie. Powołuję się na takie odczucie, jeżeli chodzi o pracę artystów powiedzmy pracę muzyków, kompozytorów, niekoniecznie naukowców. Natomiast w momencie, w którym artysta czy poeta napisze wiersz, który ktoś potem przedrukuje i na tym zarobi to zwyczajnie odbiera temu artyście pieniądze i chleb. W moim rozumieniu plagiat to po prostu kradzież. 
B.CH- W odniesieniu do sfery nauki rozumiesz to podobnie?
J- Tak, bardzo tak. Zdecydowanie
B.CH- inne osoby jak uważają? Kuba.
K- ja uważam podobnie jak Jakub to pewnego rodzaju kradzież, ale też w takiej sferze naukowej to każdy z nas może popełnić plagiat wykorzystując po prostu dzieła innych autorów tekstów także to nie tylko w sferze takiej kulturalnej czy muzycznej, ale często zdarzają… nie wiem czy często, ale zdarza się, że doktor wykorzystuje pracę swoich studentów tworząc własne rzeczy także plagiat ma też różne sfery. Dyskusja nad plagiatem obejmuję całą sferę różnych dziedzin nie tylko kulturę, muzykę, ale też naukę, różne dzieła naukowe. Chciałbym bardziej rozszerzyć ten temat, a nie tylko skupić się na muzyce czy sztuce. No i to wszystko.
B.CH- Dzięki, czy ktoś jeszcze chciałby zabrać głos? Tomek, a później Jerzy.
T.O- Powiem szczerze, że cały czas się zastanawiam nad definicją, żeby to jakoś ładnie ująć. Myślę, że może jakaś taka definicja przez skrajności, bo z jednej strony myślę sobie, że jeśli ktoś weźmie sobie jakiś duży fragment tak jak była mowa dzieło całe jakiegoś artysty i sprzedaje je, jako swoje to jest to plagiat i nie ma co do tego wątpliwości, natomiast ja się cały czas zastanawiam jak jest w tych małych fragmentach. Jeśli zabierzemy jakieś 1-3 zdania, można powiedzieć, że to jest plagiat natomiast, jeśli chodzi o zwykłe zdania, które ktoś może sformułować w sposób podobny, a w sferze takiej samej jakiegoś przedmiotu bardzo trudno jest wyrazić niektóre kwestie innymi słowami to może się okazać, że popełniamy coś, co system wykryje jako plagiat, chociaż nie znamy źródła. I pytanie czy to jest już plagiat zgodnie z jakimś narzędziem do sprawdzenia może się okazać, że jest. Tu mam takie dosyć duże wątpliwości, jeżeli ktoś weźmie całość, fragment okej. Jeżeli ktoś w odpowiedni sposób ma świadomość tego, zacytuje, nie jest to na pewno chociaż bierze fragment, ale wskazuje na autora a natomiast jak bierze fragment ewentualnie formułuje w podobny sposób zdania to jest już czy nie? Mówimy o normalnych zdaniach, jakiś myślach, przemyśleniach, podsumowaniach, które są a nie o całym pomyśle. Bo jeśli ktoś cały pomysł przedstawia taki sam no to tu można się już zastanawiać, kto był pierwszy. To jest taki temat wbrew pozorom chyba trudny. To tyle na razie.
B.CH- Dziękujemy, teraz swoją opinię wyrazi Jerzy.
J.K- Ja się zgodzę z Kubą, że jest to wykorzystywanie czegoś co zrobił ktoś inny i jest to kradzież, ale właśnie to wykorzystanie… Kuba mówił jak profesor wykorzystuje dzieła swoich uczniów on to może uczynić rzeczywiście, ale w momencie jak poda źródła, chodzi o znaczenie źródła, z którego się korzysta. Jeżeli chodzi o określenie plagiatu kradzieżą to bardzo ciekawe wydaje mi się pojęcie autoplagiatu, bo co wtedy? Trudno ukraść od samego siebie, więc co się dzieje wtedy, co człowiek wtedy robi? Wydaje mi się to ciekawe żeby podyskutować na ten temat czym jest ten autoplagiat. Czy w ogóle coś takiego istnieje? 
B.CH- Dziękujemy, Jakub ponownie się zgłasza.
J- Ja bym się odniósł do wypowiedzi Tomka, powiedziałeś Tomku o czymś takim, że bierze się zdanie i przez przypadek można je ukraść, że system może je rozpoznać jako ten plagiat. Zastanawiałem się, że można sformułować zdanie przez przypadek tak samo i wydaje mi się, że to są setki, miliony jak nie więcej zdań, które… dużo ludzi wypowiada się po prostu w podobny sposób i powinny one zostać rozpoznane, jako plagiat natomiast postawię pytanie czy zdania, które zawierają w sobie bardziej istotną treść nie powinny być może jakoś inaczej chronione może to znaczy taką analogię teraz zrobię do produkowania samochodów w momencie, kiedy jakaś firma wyprodukuje super, hiper nowoczesny moduł, którego nie ma nikt inny i jest to skrzyneczka wymiarów 3 na 3 cm w momencie, w którym ktoś skopiuje tylko tą skrzyneczkę to ukradnie dość dużą część pomysłu natomiast w momencie, kiedy ktoś skopiuje koła samochodu, bo generalnie pomysł na to żeby samochód miał koła to generalnie nic wielkiego się nie dzieje. Tyle na razie ode mnie, dzięki.
B.CH- Chciałabym żebyśmy zastanowili się na temat tego jak uczelnie powinny zapoznawać studentów z zagadnieniem plagiatu. Jaka jest Wasza opinia na temat tego? Co uczelnia powinna robić? Macie jakieś doświadczenia w tym względzie? Zachęcam też dziewczyny do włączenia się w rozmowę. Zgłaszamy się poprzez podniesienie ręki i jeśli macie jakieś pytania, na które w materiałach nie ma odpowiedzi to możemy je teraz zadawać. Jak uczelnia powinna zapoznawać studentów z zagadnieniem plagiatu? Jakub.
J- Bardzo mi się podoba w materiałach jest takie sformułowanie w propozycji 4 w pierwszych tabelkach obniżenie liczby plagiatu na uczelniach jest możliwe tylko wtedy, gdy studenci zrozumieją, czym plagiat jest i jak go uniknąć. I że uczelnia powinna wziąć na siebie obowiązek kształcenia w tym zakresie, pod tym podpisuję się rękami i nogami, ponieważ uważam, że trudno jest karać kogokolwiek za coś, o czym on nie wie a co powinien wiedzieć, co powinna mu zapewnić uczelnia, bo skąd taki student ma się o tym dowiedzieć. Wydaje mi się, że uczelnia kształcąc człowieka ogólnie na uczelniach humanistycznych człowiek powinien wyjść z jakąś wiedzą humanistyczną, ogólnorozwojową i tak dalej i wydaje mi się, że na wszystkich uczelniach wiedza o tym, czym jest plagiat powinna być wiedzą priorytetową, która powinna być przekazywana. Wydaje mi się, że przede wszystkim skutecznie uczelnia powinna studentów dokształcać w tym kierunku, niekoniecznie jedną formą to znaczy w materiałach jest proponowana wersja warsztatów, niekoniecznie akurat się zgodzę natomiast generalnie ze wszech stron wydaje mi się, że student powinien być informowany. 
B.CH- Dzięki, teraz swoja opinię wyrazi Kuba, potem Jerzy i Tomek.
K- Ja studiuję historię i na początku rok były przeprowadzane zajęcia z Podstaw Własności Intelektualnej. Uważam, że to jest wystarczające, ponieważ i tak studenci nie przywiązują do tego jakieś wielkiej wagi po prostu przy pisaniu jakieś większej pracy sami z promotorem uzyskują informację, co jest złe, co niedobre. Uważam, że popełnienie plagiatu nieświadomie jest dosyć trudne i dlatego uważam, że stworzenie dodatkowych warsztatów nie za wiele wniesie do tego aczkolwiek uczelnia powinna w jakiś sposób jakieś krótkie wprowadzenie odnośnie co to jest plagiat, na czym polega wartość intelektualna po prostu wprowadzić na początek na pierwszym roku i moim zdaniem to jest wystarczające. Uczelnia nie powinna brać odpowiedzialności, nie zgodzę się, że uczelnia powinna brać odpowiedzialność za to co robi student do końca natomiast jeżeli jakiś pracownik naukowy coś robi z tą pracą i promotorem to powinien jak najszczerzej wyjaśnić studentowi, na czym plagiat polega i żeby po prostu brutalnie nie korzystał z pracy innych. 
J.K- Ja bym się zgodził z Kubą a nie zgodzić z Jakubem. Z Kubą bym się zgodził na tyle, że trudno jest popełnić plagiat nie wiedząc o tym zwłaszcza taki ciężki plagiat. Czyli plagiat, który nie jest nieświadomym plagiatem, czyli nieświadomym użyciem pewnego sformułowania, które już było gdzieś indziej użyte albo pomyłka czysto ludzka, czyli ktoś zapomniał oznaczyć w pracy czegoś przypisem czy cudzysłowem chociaż w to też nie chce mi się wierzyć, ale rozumiem że czasem może się coś takiego zdarzyć. Wydaje mi się, że zajęcia z plagiatu nie są szczególnie potrzebne ewentualnie student może te informacje… ja też uczęszczałem na zajęcia z Podstaw Ochrony Własności Intelektualnej i wydaje mi się, że te wszystkie informacje, które ja tam dostałem mógłbym dostać po prostu w formie dwustronicowej ściągawki, która by mnie informowała na początku studiów, co mogę zrobić a czego nie mogę zrobić tymczasem każdy doskonale wie, kiedy popełni plagiat i wie, że po prostu wykorzystuje czyjąś pracę, która po prostu nie jest jego i podpisuje się swoim nazwiskiem pod czyimś tekstem, więc wydaje mi się, że żadne zajęcia nie nauczą człowieka Aby po prostu nie kradł. 
B.CH- Chciałabym tylko przypomnieć, że warto odwoływać się do tych scenariuszy zawartych w materiałach informacyjnych, one tam były podzielone na 3 zagadnienia, czyli podniesienie świadomości, czyli to, o czym mówimy teraz, czyli jakie zajęcia i w jakiej formie powinny być, też był wątek wykrywania plagiatu i karania. Teraz opinię wyrazi Tomek, potem Agnieszka, Iwona i Jakub.
T.O- Ja w zasadzie powiem tak, że zgadzam się z jednym, drugim i z trzecim poprzednikiem i myślę, że gdyby podzielić te plagiaty… to padło przed chwilą na takie grube plagiaty i takie małe plagiaty, może to jest sztuczny podział, ale on obrazuje ten problem, który jest. Jeśli ktoś bierze całą pracę, zmieni okładkę i ją daje, jako swoją pracę zaliczeniową albo weźmie z chomika, wiadomo, co to jest i ją daje, jako własną to myślę, że trudno żeby on nie miał świadomości, że popełnia plagiat, tego jestem pewien. Natomiast, jeżeli weźmiemy kwestię pisania jakieś prac, artykułów czegoś takiego, takich mniejszych prac to myślę, że tutaj świadomości można nie mieć, czyli raz można mieć w 100% przy grubym a przy tych małych plagiatach to takiej świadomości w większości przypadków się nie ma. Ja nie miałem żadnych zajęć związanych z plagiatami i myślę, że problem cytowania z różnych tekstów, powoływania prac, odwoływania się na zasadzie nawet przepisywania słowo w słowo jest dla wielu koleżanek i kolegów czymś tak trudnym do zrozumienia, że albo w ogóle tego nie robią, bo uważają, że nie wiadomo, co to w ogóle jest albo uważają, że można wszystko dosłownie przepisać. Myślę, że jeśli mają być jakieś zajęcia praktyczne to ja się zgadzam z propozycją 4, to wcześniejsze propozycje wydają mi się takie hasłowe, dziwacznie, takie zupełnie absurdalne: celem czegoś jest podnoszenie…, dobro wszystkich jest naszym nadrzędnym celem… to takie z innej epoki trochę. Natomiast w propozycji 4 studenci zrozumieją tylko trzeba by było skupić się na tym, co jest zacytowaniem, co jest odniesieniem się do literatury i tak dalej, jak to się robi… w formie zajęć, ale raczej praktycznych nawet krótkich to nie musi być wielka liczba godzin natomiast to pokazać, to omówić… to jest niby na seminariach, ale seminaria są później, natomiast prawo takie dotyczące wszystkiego łącznie z odtwarzaniem muzyki w zakładach fryzjerskich wydaje mi się czy są okna otwarte czy zamknięte to już by był jakiś absurd także zajęcia chciałbym żeby jak już były to w formie praktycznej żeby pokazać, co można zacytować, żeby odróżnić cytowanie czegoś od brania po prostu czegoś, jako swoje, bo w tym jest tylko problem. W przypadku grubych plagiatów to nie ma problemu, każdy wie, że to nie jest jego. Wziął książkę i ją sprzedaje jako swoją. To w zasadzie tyle, o wykrywaniu nie mówię.
B.CH- Teraz Agnieszka, bo już długo podnosi rękę.
A.K- Chciałabym zacząć od moich własnych doświadczeń z polityką antyplagiatową mianowicie, kiedy zaczynałam studia 5-6 lat temu nie było żadnych zajęć, żadnego wykładu z Podstaw Ochrony Własności Intelektualnych. Nikt nic nie mówił w ogóle o tym, że jest coś takiego jak plagiat, że jest jakaś polityka antyplagiatowa, że mogą być jakieś kary z tym związane. Przez 5 lat pisania różnych prac rocznych, teoretycznych, empirycznych, na końcu magisterskiej nikt ani słowem o tym nie powiedział. Dowiedziałam się dopiero, kiedy koledzy, koleżanki z mojego roku, kiedy oddawali pracę już do dziekanatu to dopiero okazywało się, że jest jakaś procedura, jakiś program, który to sprawdza, ale tak naprawdę nikt nam nigdy o tym nie powiedział. U mnie przez tyle lat nie było o tym mowy, więc widać jak bardzo to w tym przypadku kuleje. Uważam, że jak najbardziej jakieś zajęcia, które miałyby uświadamiać studentom, że w ogóle coś takiego jak antyplagiat istnieje, że jest to karalne, że powinno się zwracać na to uwagę. Jak najbardziej takie zajęcia są potrzebne. Myślę, że wykład byłby chyba wystarczający, kilka godzin uświadomienia, co można a czego nie można, jak należy to robić i już studenci byliby z tym zaznajomieni i mieliby jakąś świadomość tego. Jeśli chodzi o popełnianie świadome czy nieświadome no to świadome wiadomo jak się przepisuje całą pracę tak jak mówili moi poprzednicy, ale uważam też, że jest bardzo łatwo popełnić plagiat nieświadomie. Widzę to po sobie, bo jestem w stanie przeczytać gdzieś jakąś informację w jakimś artykule, książce i tak mocno utkwi mi to w pamięci, że później bardzo trudno jest mi to ubrać w jakieś własne słowa. Dopiero później do tego dochodzę, że napisałam coś dokładnie takim samym sposobem jak gdzieś gdzie przeczytałam to w jakimś źródle, to jest przykładowa sytuacja. Ja się zawsze boję, że popełniłam gdzieś nieświadomie jakiś plagiat i to jest cały czas moja obawa, bo jeszcze nie złożyłam pracy magisterskiej, to wisi nade mną. Tak jak mówiłam wykłady by się przydały, a co do karania myślę, że gdyby promotor pracy magisterskiej sprawdzał to sam osobiście i zauważył taką rzecz, że pojawiło się jakieś zdanie podobne do jakiegoś innego zdania innego autora to mógłby promotor powiedzieć to studentowi, wyjaśnić sytuację, dlaczego tak się stało żeby po prostu student to poprawił. Jeżeli to było popełnione w taki sposób jak ja podałam swój przykład nieświadomie to myślę, że jakaś duża kara nie powinna studenta za to spotkać. Co do jakiś poważniejszych przewinięć jak człowiek to świadomie zrobił to wiadomo, że może wchodzić w grę jakieś obniżenie oceny, komisja dyscyplinarna. 
B.CH- Teraz wypowie się Iwona, a Tomek w pełni zgadza się z tym, co mówiła Agnieszka. Proszę żebyście rozpatrywali różne sposoby rozwiązania tych poszczególnych problemów i tak się głośno zastanawiali nad plusami, minusami, bo o to nam chodzi żeby poznać swoje opinie i argumenty za nimi stojące, czyli jak podnosić świadomość dotyczącą wykrywania plagiatu, jak wykrywać, za pomocą, jakich metod, kto to powinien robić i jak karać. Teraz głos ma Iwona.
I.K- Ja zacznę od moich doświadczeń na uczelni gdzie tak jak u Agnieszki nikt nawet nie zająknął się słowem na temat, że istnieje jakakolwiek polityka antyplagiatowa i jeśli się nie doczyta samemu na stronie uczelni gdzieś tam pomiędzy innymi informacjami, że jest coś takiego i uczelnia korzysta z takiego programu plagiat.pl to jest ciężko cokolwiek na ten temat się dowiedzieć. Myślę, że jednak jesteśmy dorosłymi ludźmi idąc na studia i tutaj nie dawałabym uczelni aż takiego pola do wychowywania i podnoszenia świadomości aż takiej żeby organizować wykłady zakończone egzaminami tylko raczej w formie uświadomienia krótkiego, czym jest plagiat i jak ewentualnie radzić sobie… z tego, co pamiętam to Tomek mówił i zgadzam się z nim, że pokazać jakieś inne sposoby na wykorzystanie prac, z którymi mamy do czynienia tak żeby nie było to po prostu kradzieżą. Odnośnie jeszcze wykrywania plagiatu żeby było ciekawie mimo, że nie było u mnie na uczelni żadnych zajęć dotyczących podniesienia świadomości to okazało się, że np. pani od lektoratu z angielskiego wrzucała prawdopodobnie do tego programu antyplagiatowego prace takie zwyczajne wypowiedzi na forum dyskusyjnym zadania, które mieliśmy wykonać, wszystkie prace pisemne były przez nią wrzucane i wiele razy informowała ludzi o tym pisemnie, że jest świadoma tego, że korzystają z jakiś źródeł anglojęzycznych i przepisują w całości. Nie było żadnych zajęć dotyczących podniesienia świadomości, czym jest plagiat i tak dalej, ale było takie zetknięcie się na etapie ćwiczeń z tym, że coś takiego funkcjonuje i jest wykorzystywane.
B.CH- Teraz dam głos Liliji, bo nie mieliśmy okazji słyszeć jeszcze Twojej opinii. Co według Ciebie jest najskuteczniejsze w walce z plagiatem, jakie są plusy, minusy tego rozwiązania?
L.B- Ja chciałabym zwrócić uwagę, dlaczego w ogóle powstaje kwestia plagiatu. Mam pytanie czy nie jest po prostu za dużo studentów a czy nie jest tak, że teraz magisterka staje się tym samym, czym matura i mamy zbyt dużą ilość osób, którzy mają magisterkę a później nie mają też pracy. Dlatego też myślę, że ten drugi kierunek powstał jako płatny. Możemy zmniejszyć ilość studentów zmniejszając liczbę osób przychodzących na studia, czyli wprowadzić ścisłą selekcję studentów. Warto byłoby po prostu obniżyć liczbę osób przyjmowanych na studia, wprowadzić ścisłą selekcję. Wprowadzić pewnego rodzaju możliwość, czyli pisanie pracy magisterskiej albo na niektórych wydziałach tak jak było w tym skrypcie wypuszczenie opcji egzaminu końcowego, czyli egzaminu z 5 lat. Byłoby to pewnego rodzaju rozwiązanie i nie musielibyśmy tworzyć żadnej komisji, która by te antyplagiaty czyli, że student mógłby wybrać albo zdaje egzamin albo pisze pracę. Natomiast o plagiacie mniej lub bardziej świadomym, jeżeli chodzi o to sądzę, że częściowo może dopuścić się plagiatu nieświadomie, czyli pisał kiedyś cytat jakiś i nie zaznaczył tego, później do tego wraca i przyjmuje to, jako swoją pracę po jakimś okresie czasu i jeżeli to jest jeden czy dwa akapity to ja sądzę, że w takim wypadku osoba nie musi być ukarana tylko musi być upomniana natomiast, jeżeli to jest praca, która jest żywcem przepisana skądś taka osoba musi ponieść odpowiedzialność i to dość sroga odpowiedzialność za swoje postępowanie. Ja sądzę, że my i cały ten system antyplagiatowy, który jest wprowadzony to jest liczenie pewnego rodzaju tego, co się dzieje teraz na uniwerku. Sądzę, że trzeba by uświadamiać osoby, że po szkole policealnej albo po jakieś zawodówce oni też mają przyszłość tylko teraz mamy taką sytuację, że mamy masę osób z wyższym wykształceniem i oni są bezrobotni, czyli otrzymują magisterkę i witamy w gronie bezrobotnych. Sądzę, że to jest bez sensu, uniwerek istnieje po to żeby kształcić badaczy i naukowców, dydaktyków, którzy by tą wiedze przekazywali a nie, że każdy ma wyższe wykształcenie. Sądzę, że ludziom później się nie chce uczyć…
B.CH- Wchodzisz tutaj w zagadnienie metod kształcenia a na razie skupmy się na plagiacie. Jerzy, proszę.
J.K- Ja chciałem się odnieść do paru wątków znaczy mi się wydaje, że nie jest to problem specjalnie nie świadomego plagiatowania, który teraz występuje. To, że ktoś przez przypadek zacytuje kogoś niż zdając sobie sprawy po prostu mając w głowie jakąś kalkę, nie wydaje mi się żeby to był poważny problem. Z tym praktycznie można walczyć w ten sposób, że na początku roku rozda się informację na temat tego jak poprawnie tworzyć przypisy czy jak poprawnie cytować i wydaje mi się, że to wystarczy, problemem jest to żeby ograniczyć plagiatowanie całych prac, całych pomysłów i wydaje mi się, że to jest strasznie trudne, ponieważ też skuteczność antyplagiatu nie jest zbyt duża. Ja słyszałem o takich historiach jak tłumaczenie prac z innych języków, kiedy to wystarczy np. wziąć pracę z jakieś bazy rosyjskiej, przetłumaczyć ją na polski i już praca jest gotowa a żaden antyplagiat nie wykryje tutaj plagiatu. A tymczasem jest on ewidentny i dlatego tak bardzo ważne jest to żeby ta osoba, która się opiekuje pracą współpracował z antyplagiatem. Antyplagiat jest bardzo ważny, ponieważ on pozwala śledzić te bazy internetowe na bieżąco a z drugiej strony ta osoba jest ważna żeby ona mogła spojrzeć czy coś jest nie tak z praca skoro wszystkie przypisy są z prac rosyjskich na przykład. Uważam, że to od samego studenta powinno zależeć to żeby się dowiedział jak powinien się ustrzec przez plagiatem. Nie wydaje mi się żeby tu pomogły jakiekolwiek zajęcia, ponieważ wiadomo, że można być na zajęciach i tak niczego się nie dowiedzieć. Wystarczyłaby naprawdę garść informacji a motywem przeczytania dokładnie, co jest plagiatem a co nie byłaby po prostu kara… wydaje mi się, że kara jest najważniejsza, żeby bardzo surowo karać wszelkie przykłady ewidentnego plagiatu, czyli tego ciężkiego plagiatu, kiedy się naprawdę kradnie, a nie nieświadomie używa czyjegoś zdania. Wydaje mi się, że to nie jest problem ilości studentów na uniwersytecie to znaczy może być garstka studentów, a i tak wszyscy będą plagiatować. Tutaj chodzi o to żeby sam student zadbał o to żeby nie plagiatować i powinien to robić jak nie z poczucia uczciwości to przynajmniej ze strachu karą, którą mogłoby być wydalenie z uniwersytetu. Wydaje mi się, że egzamin z pięciu lat jest niewykonalny, na niektórych wydziałach napisanie pracy jest wręcz niezbędne, ponieważ to właśnie praca pokazuje, że człowiek jest odpowiednio przygotowany do pracy na danym kierunku a nie tylko wiedza. 
B.CH- Chciałabym żebyśmy zastanowili się, o co możemy spytać ekspertów, bo będziemy mieć możliwość zadania im jakiś pytań takich merytorycznych, bo teraz powołujemy się na jakieś swoje doświadczenia czy to, co słyszymy wśród innych studentów, ale może warto by było odwołać się do takiej wiedzy osób, które mają ją popartą nie tylko ich własnym doświadczeniem, ale i badaniami czy znają jakieś przypadki zagraniczne. O co moglibyśmy zapytać ekspertów za tydzień w odniesieniu do tego wątku plagiatu? Macie jakieś propozycje? Jerzy.
J.K- Warto byłoby zapytać o inne metody walki z plagiatem to znaczy jakie są jeszcze metody sprawdzania prac pod kątem ewentualnego popełnienia plagiatu. 
B.CH- To znaczy inne, poza czym?
J.K- Poza plagiatem.pl i poza czujnością samego opiekuna pracy.  Czy w ogóle istnieją jeszcze jakieś?
B.CH- Ktoś ma jakieś inne propozycje? Lilija.
L.B- Może dla ciekawości, ale właściwie chodzi mi o statystykę, czyli na Uniwersytecie Warszawskim ile osób popełnia plagiat, na ile to jest tak ważny problem? Czy są gdzieś takie statystyki i gdzie ewentualnie można je otrzymać? I jeżeli są to, jakie kary poniosły te osoby? Po prostu żeby wiedzieć na ile to jest ważny problem, z czym walczymy, czy to jest aż tak groźne. 
B.CH- Tylko zaznaczam, że nasza dyskusja nie ogranicza się tylko do UW, więc eksperci nie są tylko z UW tylko innych uczelni, więc jakby dążymy do tego żeby te odpowiedzi ich mogły posłużyć wszystkim. Agnieszka.
A.K- Ja zgadzam się z Liliją jej pytanie jest bardzo ważne i chyba kluczowe w tym przypadku żeby sprawdzić, w jakiej skali jest to problem na Uniwersytecie i ewentualnie wtedy jakieś pomysły możemy wypracowywać. Ale żadnego nowego pytania nie mam.
B.CH- Dzięki, jeszcze Kuba.
K- Ja chciałbym się dowiedzieć jak szybko rozwija się baza plagiatu.pl i czy to są tylko prace na uczelniach? Drugie pytanie to czy kiedykolwiek będzie w naszym kraju przymus żeby każda uczelnia publiczna bądź niepubliczna po prostu wprowadziła system antyplagiatowy taki ujednolicony zgodny z normami krajowymi?
B.CH- Musimy z tych pomysłów wydobyć jedno pytanie, chciałam Wam dać możliwość rzucenia jakiś pomysłów, ale powinniśmy wybrać jedno pytanie. Co to mogłoby być?  Dziewczyny były za tym żeby dowiedzieć się o statystyki, Jerzy metody walki z plagiatem i Kuba rozszerzenie bazy i ujednolicenie systemu. To pytanie powinno posłużyć studentom z różnych uczelni, my tutaj jesteśmy z kilku uczelni warszawskich, więc pomyślmy o takim pytaniu, które nam wszystkim mogłoby przynieść jakąś wiedzę. Możemy podnieść rączki głosując na te trzy pytania, kto poza Jerzym uważa, że pierwsze pytanie to dobre pytania? Iwona i Jakub wypowiedzcie się. 
I.K- Rozumiem, że trzecie pytanie dotyczy aktualizacji plagiat.pl , to ja jak najbardziej byłabym za tym 3 pytaniem. Bo jakie kary poniosły te osoby to nie jest dla mnie… tak jestem za 3 pytaniem.
J- Podam swój punkt widzenia, bo mnie zastanawia czy będzie sytuacja, w której ja student mogę sprawdzić swoją pracę w antyplagiacie czy przez przypadek nie popełniłem plagiatu. Ogólnie też interesuje mnie pytanie Jerzego. 
B.CH- Mamy niestety trudną sytuację, bo wszystkie pytania mają po dwa głosy. Może, któryś z autorów składnia się do pytania, które zostały powiedziane w drugiej kolejności? Możecie napisać to na chacie. Zaczniemy zaraz drugi blok i mam wiadomość od kolegi, który zajmuje się wsparciem technicznym i przesłałam Ci Jakub taką informację żebyś na drugą część debaty przeszedł do innego pokoju i tam się będzie to samo odbywało, co u nas. Agnieszka składnia się ku ostatniemu pytaniu. Czyli zostaje pytanie numer 3 i to pytanie zadamy ekspertom w poniedziałek kolejny. Kuba czy mogłabym Ciebie prosić o zadanie tego pytania ekspertom, jako pomysłodawcy tego? Dziękuję. Przejdźmy do drugiej części, czyli to są metody kształcenia. Jak Waszym zdaniem studia powinny być ukierunkowane czy na szeroko pojęty rozwój intelektualny czy też powinny być podporządkowane ściśle umiejętności zdobycia jakieś konkretnej specjalistycznej wiedzy, umiejętności potrzebnych w pracy? Jakie jest Wasze doświadczenie? Jaką macie opinię? Proszę o zgłaszanie się. Co to dla Was znaczy ogólne ukierunkowanie i ścisłe podporządkowanie? Ktoś ma jakiś pomysł? Jerzy.
J.K- Wydaje mi się, że strasznie trudno odpowiedzieć na to pytanie jednym słowem, ponieważ to wszystko zależy od kierunku, jaki się studiuje. Są kierunki, które wymagają przekazania konkretnych umiejętności, wydaje mi się, że są to kierunki bardziej techniczne a są też kierunki, które przede wszystkim powinny nauczyć jakiegoś obycia w nauce, które niekoniecznie wiąże się z jakimiś konkretnymi umiejętnościami. Wydaje mi się, że błędem jest ten kierunek, którym teraz idzie Uniwersytet, kiedy to stara się unormować wszystkie te sprawy i uznać, że każdy student danego kierunku powinien wynieść dokładnie to samo ze swoich studiów. Wydaje mi się, że w przypadku tego kierunku, który ja studiuję, czyli historii jest to niemożliwe, każdy wyniesie to, co sam będzie chciał wynieść. Wydaje mi się, że trzeba przede wszystkim kształcić historyków po historii, bo w związku ze zmianami programowymi była duża dyskusja pomiędzy dyrektorstwem instytutu a studentami i padały takie argumenty strony naszego dyrektora, że ponieważ bardzo dużo osób nie będzie pracowało, jako historycy po studiach historycznych a będzie pracowało w banku to trzeba im dać takie umiejętności, które przydadzą się w pracy w banku i wydaje mi się to bez sensu. Jeżeli ktoś studiuje historię powinien po skończeniu historii mieć umiejętności dobrego historyka, a jeśli chce potem pracować w banku to jest oczywiście jego wolny wybór, ale co jeśli chce pracować zupełnie gdzie indziej. Historia powinna uczyć historii. 
B.CH- Rozumiem, dzięki, Kuba.
K- Ja uważam, że Uniwersytet to nie jest taka wielka szkoła zawodowa, gdzie każdy po skończeniu musi być już przygotowany do zawodu, bo wiedza, jaką wynosimy z zajęć powinna nas przygotować merytorycznie natomiast dałoby się zdobywać jakiekolwiek doświadczenie pracy w grupie czy ogólnie z pracą poprzez większy nacisk na praktyki. Teraz na studiach Igo stopnia mamy do wyrobienia 120 godzin, to jest dosyć mało biorąc pod uwagę, że kończymy licencjat i mamy tak na dobrą sprawę wyższe wykształcenie i w tą stronę powinien iść uniwersytet właśnie nakład na praktyki natomiast też na taką elitaryzację można powiedzieć, gdzie po prostu będzie kładziony nacisk na podniesienie poziomu zajęć, wykładów i przez to po prostu ci studenci będą bardziej wartościowi i każdy będzie mógł wybrać to, z czego będzie chciał się bardziej specjalizować. Tak jak kolega już wcześniej zauważył radziłbym odejść od praktyki, że każdy student powinien posiadać takie same umiejętności.
B.CH- Dzięki, teraz Agnieszka.
A.K- Ja uważam, że Uniwersytet to nie Politechnika, to nie uczelnia techniczna. Tam wiadomo nie da się nauczyć jakiegoś przedmiotu czy kierunku ścisłego bez praktyki, musi tam być praktyka. Uniwersytet to jednak jest wielka różnorodność wielu kierunków zupełnie odległych od siebie bardzo często i to powinno zależeć od wydziału czy dany wydział kształci bardziej teoretyków w przypadku historii chyba tak jest czy np. praktyków jak psycholodzy powinni być praktykami. Też uważam, że niekoniecznie powinno być tak, że każdym kierunku uczy się tylko teorii albo tylko praktyki, tylko zawsze powinien być to taki mix, umiejętne połączenie jednego i drugiego np. przez pierwsze lata w zależności czy są to studia jednolite magisterskie czy pierwszego stopnia przez pierwszy okres studenci powinni nabywać takiej zupełnie podstawowej teorii żeby się wdrożyć w tą dziedzinę wiedzy, w której chcą się uczyć, a później jak najbardziej przechodzić do praktyki. Skupiać się na praktykach zawodowych, coraz bardziej kłaść nacisk na praktykę, na zdobywanie tych doświadczeń, które później faktycznie przydadzą się w tym życiu zawodowym. Ale nie kłaść nacisku wyłącznie na praktykę ani wyłącznie na teorię, tylko umiejętnie to połączyć. 
B.CH- Właśnie to połączenie jest chyba kluczowe. Jakie jest połączenie teorii i praktyki w programie studiów? Było takie zagadnienie w naszych scenariuszach, w propozycjach działań i wyszczególnione tutaj były trzy propozycje i mówicie tutaj o skutecznym połączeniu, ale co byście powiedzieli o szkoleniach dla pracowników? To był ten pierwszy wątek w materiałach informacyjnych, bo to chyba też jest ważne, jeżeli mówimy o tym jak oni mają uczyć, więc chyba istotne jest pytanie o to jak oni są przygotowani, oni to znaczy nauczyciele akademiccy do prowadzenia zajęć. W jakiej formie powinni być przygotowywani? Jakie te poszczególne formy mają wady i zalety? Przypominam o tym, że już teraz możemy myśleć o tych pytaniach do ekspertów, nie musimy tego zostawiać zupełnie na koniec, mogą się pojawiać w trakcie dyskusji. Pytam teraz o to jak Waszym zdaniem nauczyciele akademiccy powinni być przygotowani do prowadzenia różnego typu zajęć? Jak są, a jak być powinni? Możecie się tutaj odwołać do materiałów informacyjnych, do propozycji, które są w nich zawarte. Jedna z propozycji mówi o szkoleniach dla pracowników dydaktycznych, które mają mieć charakter ciągły, być dostępne dla wszystkich chętnych, wizytacjach obowiązkowych, gdy ocena zajęć jest niska i wpływie na wynagrodzenie. Tak naprawdę wpływ na wynagrodzenie pojawia się w odniesieniu do tych wszystkich propozycji. Jerzy.
J.K- Dla mnie podstawowym problemem tego, jakich kwalifikacji wymagać od pracowników Uniwersytetu jest pytanie czy Uniwersytet jest szkołą czy jest ośrodkiem naukowym. Bo ktoś może być bardzo dobrym dydaktykiem, a może być miernym naukowcem i odwrotnie. Może świetnie uczyć, a mało mieć własnych osiągnięć naukowych i tutaj chyba nie ma dobrej odpowiedzi na ten… wydaje się, że Uniwersytet czerpie korzyści i z dydaktyków i z naukowców, a problemem przede wszystkim jest to, że na Uniwersytecie czasami są osoby, które nie są ani dobrymi dydaktykami ani dobrymi naukowcami i to z nimi raczej by trzeba było coś zrobić. Wydaje mi się, że bardzo kuleje na UW, bo z nim mam do czynienia system ewaluacji pracowników. W moim odczuciu nawet bardzo słabi dydaktycy, którzy nie potrafią prowadzić skutecznie zajęć pomimo tego, że rok w rok są bardzo słabo oceniani przez studentów cały czas prowadzą zajęcia i nic się nie zmienia, więc wydaje mi się, że coś z tym powinno się zrobić. Jeśli chodzi o ogólne zajęcie dla wszystkich pracowników naukowych to wydaje mi się o tyle bez sensu, że po prostu część z nich już te umiejętności po prostu posiada, więc, po co mają chodzić na jakieś obowiązkowe zajęcia. Wydaje mi się, że jak instytut ogłasza nabór na jakieś miejsce to konkurs powinien wytypować, która z tych zgłaszających się osób jest najbardziej odpowiednia, a jeśli wydaje się odpowiednia a brakuje jej tylko jakiś umiejętności dydaktycznych to wtedy ewentualnie instytut mógłby w swoim dobrze zrozumiałym interesie wysłać ją na jakiś kurs, jeśli się nie zgłosi oczywiście osoba, która już posiada te umiejętności. 
B.CH- Dzięki, teraz Agnieszka.
A.K- Najpierw chciałabym się odnieść do tego, co powiedział kolega przed chwilą, że ankiety ewaluacyjne, które mają w celu ocenienia wykładowcy też w moim odczuciu tak naprawdę nic nie dają, bo wydaje mi się, tak gdzieś chyba słyszałam, że ci, którzy czytają potem te ankiety dochodzą do wniosku, że jeżeli student w ankiecie anonimowo, co prawda, ale przyznaje się do tego, że wykładowca nie potrafi kompletnie prowadzić zajęć w związku, z czym student po pierwszym wykładzie po prostu przestał chodzić na zajęcia to ci, którzy później to czytają stwierdzają, że taka osoba nie ma prawa się wypowiadać skoro nie chodziła na wykład. W ten właśnie sposób większość tych negatywnych ocen zostaje odrzucana i sytuacja dalej jest taka sama. Drugą rzecz, jaką chciałam poruszyć to to, że wydaje mi się, iż pracownicy Uniwersytetu powinni być rozdzieleni, rozgraniczeni czy zajmują się nauką czy zajmują się dydaktyką. Tak jak kolega powiedział niektórzy potrafią być bardzo dobrymi naukowcami, a bardzo słabymi wykładowcami i na odwrót. Nie powinno być tak, że zmusza się osobę, która zajmuje się nauką i bardzo dobrze jej to idzie, zmusza się ją do tego żeby prowadziła zajęcia dla studentów i jest to potem jedna wielka tragedia. Powinno się w tym celu zatrudnić innych wykładowców, którzy by się zajmowali wykładaniem a nauką może w mniejszym stopniu. Trzecia rzecz to chciałam się odnieść do materiału, który dostaliśmy wydaje mi się, że powinno być tak, że każdy nowo przyjmowany wykładowca, który ma prowadzić zajęcia dla studentów będzie musiał obowiązkowo przejść takie szkolenie podstawowe z prowadzenia zajęć, później co jakiś czas cyklicznie powtarzać albo jeszcze bardziej rozwijać te swoje umiejętności na kolejnych szkoleniach, ale oczywiście mogą być one inaczej rozłożone w czasie w zależności jak wykładowca zostaje oceniany. Jeżeli zostaje oceniany gorzej to musi częściej chodzić i zdawać jakieś testy, wizytatorzy żeby też przychodzili i oceniali pracę i postępy tego wykładowcy. Jeżeli idzie mu bardzo dobrze i ma dobra ocenę to te szkolenia rzadziej o ile będzie musiał, zrobić fakultatywnie, jeżeli chce rozwinąć swoje kompetencje. 
B.CH- Była z nami Lilija, ale chyba ma znowu jakieś problemy techniczne, a zgłaszała się do odpowiedzi. Chciałabym Was spytać, jakie według Was znaczenie ma a jakie mogłoby mieć nauczanie na odległość? Uważacie, że to jest dobrą metodą kształcenia, powinno się iść w tym kierunku może? Macie jakieś doświadczenia z tym związane? Iwona.
I.K- Mam doświadczenie z nauczaniem języka tylko i wyłącznie przez platformę internetową i po 2 semestrach takiego toku nauki, nie jest to odosobniona opinia tylko moja, ale także wielu znajomych, którzy też w ten sposób uczyli się ze mną, że jednak w przypadku języka jest to forma nieodpowiednia. Brakuje lektoratu, spotkania z osobą prowadzącą, brakuje mówienia, czytania także, jeżeli chodzi o język same zajęcia internetowe są formą niewłaściwą. Taka jest moja opinia. 
B.CH- Agnieszka chyba się chce do tego ustosunkować.
A.K- Przyznam, że zdziwiło mnie, że ktoś wpadł na pomysł stworzenia lektoratu przez Internet gdyż wydaje mi się to kompletnie bez sensu, bo jednak liczy się kontakt z lektorem w trakcie nauki języka, ale ja np. brałam udział w kilku kursach internetowych z poprawnej polszczyzny, psychologii i coś tam jeszcze. Przyznam, że bardzo miło wspominam te zajęcia, dużo się nauczyłam z nich i dobre było to, że można było w każdym momencie do tego przysiąść, a niekoniecznie jeździć na drugi koniec miasta bez względu czy masz dobry czy zły dzień czy czujesz się niewyspana czy zmęczona musisz siedzieć na tym wykładzie tylko wtedy, kiedy masz na to ochotę do tego przysiadasz i to jest tak naprawdę dobre. Wydaje mi się, że teraz w dzisiejszej dobie można by coraz bardziej eliminować wykłady takie w auli wykładowej na uczelni i właśnie na rzecz takich zajęć internetowych, bo moim zdaniem to się wiele nie różni. Jeżeli na wykładzie w sali gdzie jest 200 studentów jest jeden wykładowca, który prowadzi monolog to studenci i tak nie bardzo mają okazję zadawać mu pytania czy w ogóle wejść w jakiekolwiek interakcje. To jest wyświetlanie prezentacji w PowerPoincie, do tego jakieś komentarze, ale bardzo często się zdarza, że wykładowca po prostu czyta treść prezentacji… myślę, że to samo można byłoby zrobić przez Internet, wprowadzić jakieś formy dyskusji na forum, jeśli to konieczne. 
B.CH- Dzięki, Jerzy, proszę.
J.K- Ja oczywiście uważam, że system elearningowy ma dużo zalet, ale trzeba z nich korzystać rozsądnie to znaczy wydaje mi się, że Uniwersytet jest też pewnego rodzaju przestrzenią i w ramach tej przestrzeni powinny odbywać się zajęcia. Jest też pewna wartość w tym, że wszyscy się spotykamy w jednym miejscu i razem chodzimy na jakieś zajęcia. Oczywiście, jeśli dany wykład polega na tym, że prowadzący czyta swoją prezentacje z PowerPointa no to o wiele więcej wyniesie się, jeśli przeczyta się ją samemu w domu, ale tu wydaje mi się, że kuleje sam wykład. To nie tak powinien wyglądać wykład. Wydaje mi się po prostu, że zajęcia elearningowe tak, no oczywiście nie lektoraty, bo to wydaje się bez sensu, ale to powinny być naprawdę małe proporcję względem reszty zajęć. Najwyżej 10% wszystkich zajęć powinno się odbywać elearningowo, a reszta powinna się odbywać na Uniwersytecie, ponieważ właśnie wartością tutaj jest sama przestrzeń no i też siłą rzeczy część zajęć nie da się przeprowadzić nie tylko lektoratu, ale też ćwiczeń, jakichkolwiek zajęć, które wymagają takiej interakcji. I nawet wykład… zupełnie inaczej jest dobry wykład usłyszeć nagrany czy nawet zobaczyć na Youtube, a zupełnie, co innego jest siedzieć na tej sali i nawet bez zadawania pytań, ale uczestniczyć w nim po prostu…
B.CH- Czyli widzisz wartość w spotykaniu się z prowadzącym na żywo?
J.K- Tak, zdecydowanie. Wydaje mi się, że na tym polega Uniwersytet po prostu, że to nie jest taka szkółka wyjazdowa i Uniwersytet korespondencyjny, że skończyłem prawo korespondencyjnie tylko tu właśnie chodzi o to żeby się spotkać, żeby mieć kontakt z prowadzącym, który mam nadzieję jest jakimś autorytetem naukowym i który jest w stanie coś ciekawego przekazać czego często nie da się przekazać poprzez środki elektroniczne. 
B.CH- Agnieszka chcę się chyba do tego odnieść.
A.K- Zgadzam się, że jeżeli wykładowca ma charyzmę, potrafi porwać, zafascynować studentów to jak najbardziej tak, wtedy spotkanie w sali wykładowej jak najbardziej ma sens. Przyznam, że zdarza się to rzadko, przynajmniej u mnie tak było, że większość nie potrafił porwać swoich studentów i takie wykłady śmiało by można było przenieść do Internetu. Tutaj chciałabym jeszcze nawiązać do poprzedniego tematu, w którym mówiłam, że można by było połączyć na Uniwersytecie praktykę i teorię. W tym przypadku myślę, że teorię można byłoby dać jak najbardziej do Internetu, żeby studenci zapoznali się z taką suchą teorią przez Internet, a na uczelnie by przyjeżdżali, żeby uczyć się na warsztatach, ćwiczeniach, seminariach czyli wszystko to czego nie można zrobić przez Internet. Wtedy byłoby taniej dla Uniwersytetu, bo by nie musiał tyle wydawać na wykładowców, którzy czytają swoje slajdy więc pieniądze szłyby we właściwym kierunku, czyli na ćwiczenie praktycznych umiejętności. 
B.CH- Kuba Ciebie nie mieliśmy okazji słyszeć, widziałam na chacie, że się zgadzałeś z Agnieszką odnośnie tych lektoratów przez Internet. Agnieszka mówiła o tym, że to nie jest najlepsze rozwiązanie. Mógłbyś to jakoś rozszerzyć?
K- Ja tutaj raczej zgodzę się z przedmówcami, że tak jak forma lektoratów przez Internet jest dla mnie dosyć nietrafionym pomysłem. Natomiast przeniesienie wykładów i takiej suchej teorii no to spokojnie można to przekazać drogą elektroniczną, bo i studenci mają więcej czasu i spokojnie mogą się zastanowić nad tym w domu, mogliby się spotkać od czasu do czasu i przedyskutować jakieś kwestie. Natomiast jak to się mówi wszystko przenosi się do Internetu, więc Uniwersytet musi za tym trendem podążać również. Jakaś metoda tutaj będzie musiała zostać wyklarowana i w zasadzie tyle, to są dopiero początki, a początki zazwyczaj są trudne, ale coraz więcej osób korzysta z tych ewykładów, wykładów przez Internet. Za oferta coraz bardziej się rozszerza, jest coraz większa i jakoś Uniwersytet dba o tą ofertę. Mam nadzieję, że to będzie coraz lepsze. 
B.CH- W materiałach pojawiła się taka propozycja, żeby zwalniać studentów z obowiązku uczestniczenia w zajęciach, które nie są związane np. z ich specjalizacją, albo żeby jak wybierają specjalizację teoretyczną to żeby nie musieli odbywać praktycznej i odwrotnie, jeżeli wybierają specjalizację praktyczną to żeby nie mieli tej teorii. Tutaj mówicie o tym, że można tą teorię przenieść do Internetu, myślicie, że to mogłoby być jakimś rozwiązaniem na to i czy uważacie, że ta teoria jest faktycznie potrzebna wszystkim i ten poziom zaproponowany w materiałach jest w ogóle zasadny żeby tworzyć taką specjalizację teoria vs praktyka? Agnieszka.
A.K- Wydaje mi się, że to bardzo zależy od wydziału, bo na pewno kierunki gdzie te poszczególne specjalności jakoś mimo wszystko się ze sobą łączą, a są kierunki gdzie są bardzo od siebie odległe i np. mój wydział psychologii osoba, która po 5 latach ma magistra i jest psychologiem dziecięcym czy rehabilitacyjnym czy zajmuje się neurologiczną psychologią to jest zupełnie, co innego niż psycholog społeczny czy psycholog środowiskowy i w tym przypadku wydaje mi się, że jeżeli ktoś podąża w kierunku środowiskowym raczej bardzo zbędna będzie mu wiedza o tym jak rozwija się dziecko albo, z czego składa się mózg dokładnie. To bardzo mocno zależy od kierunku i poszczególnych powiązań między specjalnościami. 
B.CH- Wróciła do nas Iwona, czy Ty nas słyszysz i masz jakieś problemy techniczne, bo widzę, że tak wchodzisz i wychodzisz z naszego pokoju. Wróciliśmy trochę do tego wątku teoria i praktyka, wcześniej było o elearningu. Chciałabyś coś do tego dodać, czy takie połączenie czy wykluczenie też teorii i praktyki jest dobrym pomysłem? Jak Ty uważasz jak powinno wyglądać połączenie teorii i praktyki?
I.K- Ja studiuję ten sam kierunek, co Agnieszka i mam podobną opinię natomiast tutaj są różnice między nami, jeśli chodzi o uczelnię. U mnie jest tak, że jakoś ten program jest dostosowywany do specjalizacji i nie ma takiego problemu, że ktoś jest zobligowany do uczestnictwa w zajęciach, z którymi nie będzie miał nic wspólnego, takie jest przynajmniej moje odczucie. Jak najbardziej jestem za tym żeby ten program był dostosowywany jednak do specjalizacji, żeby to nie było jakoś oderwane od tego, czym się ten człowiek będzie zajmował.
B.CH- Jerzy przejmuje głos.
J.K- Uważam, że warto osiągnąć tutaj jakiś złoty środek między tymi przedmiotami, które są potrzebne a przedmiotami, które są wymagane przez Uniwersytet. Powiem tutaj w stosunku do historii, bo wydaje mi się, że na historii to zostało dobrze rozwiązane to znaczy wszyscy studenci historii muszą opanować jakby materiał ze wszystkich epok, ale z drugiej strony dodatkowe zajęcia biorą tylko z danej epoki, którą się interesują. I tutaj też wydaje mi się bardzo fajne na historii to, że student sam wybiera sobie prowadzącego, do którego będzie chodził na ćwiczenia, a prowadzący sam wybiera zakres tematyczny, z którego będzie prowadził zajęcia i to pozwala np. osobie, która jest zainteresowana historią kościoła właśnie pójść na zajęcia o tej tematyce, a niekoniecznie chodzić na historię ekonomiczną, czy na coś innego. Wydaje mi się, że z jednej strony powinno być tak, że po historii umie coś powiedzieć o starożytności, mimo, że zajmuje się XX wiekiem, dlatego powinien zdać egzamin z tej epoki, na którym będzie sprawdzony z jakieś takiej ogólnej wiedzy, ale już może wybierać zajęcia zgodzie ze swoimi własnymi zainteresowaniami. Co do praktyki i teorii wydaje mi się, że to wszystko zależy od kierunku, na historii nie wiem gdzie by przebiegała ta granica pomiędzy praktyką a teorią. 
B.CH- Zmniejszyło nam się już grono do 3 osób to w tym gronie może łatwiej nam będzie podjąć decyzję, bo możemy właśnie zadać pytanie ekspertom. Czego byście chcieli się dowiedzieć w odniesieniu do tej kwestii metodyki kształcenia, metod nauczania. To może dotyczyć szkolenia pracowników czy miejsca teorii i praktyki w programie studiów czy tego jak ten program studiów jest zbudowany. Macie jakieś propozycje tych pytań? Jerzy.
J.K- Ja mam pytanie odnośnie tego, jakie są widoki na to by prowadzący mogli po prostu zarabiać więcej? Wydaje mi się, że wartość prowadzących poprawi się wtedy, kiedy osoba, która będzie decydowała się na pracę na Uniwersytecie będzie wiedziała, że nie podejmuje tylko tej pracy z tego względu, że jest zafascynowana tym, co robi, ale, że jest to w miarę przynajmniej też pod względem materialnym dobra kariera. Wydaje mi się, że dużym problemem jest to, że teraz na Uniwersytecie albo zostają osoby, które nie wiedzą za specjalnie, co ze sobą zrobić, więc zostają na Uniwersytecie i potem zostają raczej miernymi naukowcami czy dydaktykami albo zostają już osoby, które kochają to, co robią i są dobre w tym, co robią, ale z drugiej strony są bardzo źle opłacane i wydaje mi się, że jest to niesprawiedliwe. One muszą też szukać innych dróg poprawienia swojego budżetu tzn. muszą zaczynać pracę na innych uczelniach np. niepublicznych, muszą szukać innych zajęć np. tłumaczyć coś czy cokolwiek innego, ale wydaje mi się to zupełnie bez sensu i chciałbym po prostu żeby praca na Uniwersytecie była znowu czymś bardziej prestiżowym i czymś, co się po prostu opłaca. Jakby konkurencja w dostaniu się na Uniwersytet była większa i żeby lepsze osoby dostawały się na te kierunki, jako dydaktycy. 
B.CH- Agnieszka Ty chyba miałaś jakiś problem techniczny, ale dobrze, że jesteś już z nami. Zastanawiamy się, jakie pytania moglibyśmy zadać ekspertom i tutaj Jerzy zaproponował pytanie o możliwości zwiększenia zarobków dla nauczycieli akademickich. Co jest ważne żeby nie musieli szukać zajęcia poza uczelnią i dorabiać w jakiś najróżniejszy sposób i żeby to było drogą do ich dobrej kariery. Macie jeszcze jakieś inne propozycje pytań? Zależy Wam na jakieś odpowiedzi czy przychylacie się do pytania Jerzego? Jeżeli nikt nie podnosi ręki to uważam, że pytanie Jerzego może być pytaniem od naszej grupy dotyczącym tego wątku metod kształcenia. Jeśli ktoś ma inny pomysł to proszę niech teraz podniesie rękę i to powie. W takim razie to będzie nasze pytanie i też Jerzy poproszę Ciebie żebyś, jako autor tego pytania je za tydzień zadał. Ja to jeszcze będę przesyłać mailem, więc nam to na pewno nie umknie. Przejdźmy w takim razie do trzeciego wątku, czyli odpłatności za drugi kierunek studiów. Jak wiemy jedni płaca, a inny nie płacą za pierwszy kierunek studiów. Rozważmy teraz krótko czy ci, którzy nie płacą powinni mieć też możliwość bezpłatnego studiowania na drugim kierunku. Co uważacie o tym? Jaka jest Wasza opinia w tym zakresie odpłatności za drugi kierunek studiów? To powinno być jakoś uzależnione od tego, jakie wyniki na pierwszym kierunku studiów posiada student tak jak to było zawarte w materiałach informacyjnych? Tam było 5 propozycji i odnosiły się one do tego, odwoływały się do wyników w nauce i do sytuacji materialnej studenta i od tego uzależniały odpłatność na drugim kierunku studiów. Uważacie, że jest to dobrym pomysłem? Kuba.

OD 1:25 DO 1:50 NIE SŁYCHAĆ NIC WIĘCEJ POZA PYTANIAMI MODERATORKI.
Oto zadane pytania:
B.CH- Czyli uzależniłbyś to po prostu od wyników w nauce. Jerzy.
Taka jednorazowa zmiana, jednorazowe rozmyślenie się. Dobra dzięki, Agnieszka. 
Dzięki, teraz Iwona.
Tak my słyszymy, dzięki. Kuba.
Tak, czyli trochę w nawiązaniu do tych metod nauczania i tego jaki jest wpływ ewaluacji na jakość studiowania. Jerzy. 
Dzięki. No tutaj takie propozycje się pojawiły… raczej one się powtarzają w naszej małej grupie, czyli wprowadzić całkowicie płatne studia, ograniczyć liczbę studentów, ale jednocześnie rozszerzyć ofertę stypendialną tak żeby można było za bardzo dobre wyniki w nauce mieć jakby bezpłatne studia. Ale czy dostrzegacie w tych rozwiązaniach jakieś wady? Jakie mogłyby być minusy takich działań? Jerzy. 
Czyli uzależniamy dużo od nauczyciela w tym momencie. Dzięki, Iwona. Czyli interesuje Cię to, że uzyskując na drugim kierunku, bo przedmioty się pokrywają i tą wiedzę już mamy nabytą nie na tym drugim kierunku, ale na pierwszym, czyli mamy już przewagę, że można trochę przechytrzyć system w ten sposób, że się studiuje drugi kierunek studiów mając już duże podstawy i bazę i korzystać z tego systemu dostając np. dwa stypendia. O to chodzi? 
Ja tu zapisałam wcześniej takie pytanie, które się pojawiło może nie tak sformułowane, wprost chociaż to padło chyba do Kuby na początku czy jest możliwość wprowadzenia całkowicie płatnych studiów i na jakich zasadach, i wokół tego ta nasza dyskusja się koncentrowała jak mówiliśmy o drugim kierunku studiów. Teraz Iwona zaproponowała drugie pytanie, bo wyszczególnimy już te pytania do ekspertów. Czy chcielibyście coś dodać to tej naszej listy pytań, z której wybierzemy jedno pytanie do ekspertów. Na razie mam takie dwie propozycje. To które z tych pytań uważacie za takie, które możemy zadać za tydzień. Jerzy widzę piszesz na chacie, to jeszcze poproszę pozostałe osoby o informację. Dyskusja przeniosła się na chat i Jerzy, Kuba Agnieszka wypowiedzieli się, że to pierwsze pytanie powinno zostać zadane. Agnieszko mogłabym Ciebie prosić o zadanie tego pytania w poniedziałek? Bo Kuba i Jerzy już mają po jednym pytaniu, podnieś rękę, jeżeli to jest dla Ciebie okej. Okej, super to ja to zapisuje. Iwono proszę masz mikrofon i możesz coś powiedzieć. 
Dobra dziękuję, słuszna uwaga. Chciałabym Wam podziękować za udział w dzisiejszej dyskusji, no myślę, że tutaj słyszeliśmy wiele ciekawych opinii i sama jestem ciekawa odpowiedzi na te pytania, które tutaj wyszczególniliśmy. Zadamy je w poniedziałek 29 października naszym ekspertom. Spotkamy się w jednym takim dużym pokoju plenarnym i z każdej grupy a dzisiaj tych grup było 8 zostanie zadane po jednym pytaniu z tych wątków a później przejdziemy z powrotem do naszego pokoju i będziemy omawiać to, co pojawiło się w tym pokoju plenarnym. 

NAGRANIE 2: Debata 29 października
B.CH: Jak oceniacie wypowiedzi ekspertów dotyczące tych 3 wątków? Czy w jakiś sposób wpłynęły one na Wasze opinie w odniesieniu do rozważanych przez nas kwestii tzn. plagiatu, metod kształcenia, płatności za drugi kierunek studiów? Pozwoliły Wam lepiej zrozumieć te tematy, wpłynęły na Wasze opinie? Jeśli tak to, dlaczego i w jaki sposób? Tutaj wszyscy macie włączone mikrofony, więc może poprzez podniesienie ręki będziemy sygnalizować jak ktoś będzie miał ochotę coś powiedzieć żeby nie było mówienia jednoczesnego, ale czujcie się swobodnie. Po prostu jakie macie wrażenia po tym spotkaniu z ekspertami? Ono Wam coś rozjaśniło? Nikt się nie zgłasza to może Agnieszka, bo Ty byłaś też aktywna, zadawałaś ostatnie pytanie. Jak oceniasz to spotkanie?
A: Jedna odpowiedź eksperta wyjaśniła mi jak ma być płatność za drugi kierunek studiów zrealizowana, dla mnie ma to sens. Tyle na razie mogę powiedzieć. 
J.K: Ja mogę tylko tyle powiedzieć, że nie wiedziałem, że prawa o bezpłatności studiów przynajmniej tego pierwszego kierunku jest wpisane do Konstytucji. Nie zdawałem sobie z tego sprawy, więc to jest istotna dla mnie informacja. To też jest ważne w kontekście tego, o czym rozmawialiśmy w zeszłym tygodniu i o czym mówiliśmy z Kubą, czyli o tym, że może należałoby wprowadzić płatne studia w ogóle w Polsce. Teraz już wiem, że jest to niemożliwe bez zmiany Konstytucji, co wiadomo, że jest dość poważną przeszkodą. 
B.CH: Tak to prawda, to mogłoby być trudne. Kuba?
K: Mnie szczerze powiedziawszy jakoś bardzo nie powaliły odpowiedzi ekspertów, raczej spodziewałem się tych odpowiedzi. Patrząc na pytania to wiedziałem mniej więcej, co chciałem usłyszeć. Bardzo dobrze, że eksperci odpowiedzieli to, co chciałem usłyszeć natomiast jakoś nie zaskoczyli mnie po prostu odpowiedziami i tak było mniej więcej z każdym pytaniem natomiast bardzo fajnie ta cała inicjatywa, warto to posłuchać, co inni studenci myślą na temat zmian, co się ostatnio dzieją. Mniej więcej tyle, nie jestem jakoś super zaskoczony tymi odpowiedziami na pytania także tyle.
B.CH: Czyli nie odczuwasz tego żeby to w jakiś istotny sposób wpłynęło na Twoją opinię? Raczej potwierdziło wcześniejsze Twoje przypuszczenia, tak?
K: Troszeczkę się też tym interesowałem mimo wszystko na swoim instytucie no i nie jestem zupełnie tak samo jak tam padały pytania o tym jak to w ogóle jest z tą odpłatnością za studia, w jaki sposób to się oblicza no to takie typowo podstawowe pytania, na które już troszeczkę wiedziałem na ten temat, więc raczej to jest taka typowo podstawowe pytania, lekko szczegółowe. Nie ukrywam, że po prostu nie powaliła mnie ta debata. 
B.CH: Rozumiem, Lilija?
L.B: Mnie zadziwiła jedno stwierdzenie, że mówili, że drugi kierunek jest… bardzo mały procent w ogóle podejmuje się studiowania drugiego kierunku, czyli to jest tylko 7%, a ja miałam wrażenie, że te tendencje są rosnące, czyli, że tych osób jest o wiele więcej w porównaniu z pewną tendencją ze swojego instytutu tak, czyli tam są osoby, które mają 2-3 kierunki dodatkowe, więc, że tylko 7% to mnie zadziwiło. Mi się wydaje, że kwestia plagiatu stała się bardziej jasna… co do własnych no i właściwie tyle. Co prawda mi się wydaje, że ta dyskusja jest bardzo pożyteczna ze względu na to, że sami wykładowcy spostrzegają tendencję plagiatu, czyli, że wzrasta przynajmniej ich zdaniem, jeżeli też spostrzegają… nie wiem chyba pan profesor się wypowiedział, że także wśród naukowców dydaktycznych, że to nie tylko studenci, ale także o krok wyżej. Chociaż kwestie samej dydaktyki na uczelni sądzę, że nie została do końca wyjaśniona, czyli jeżeli chodzi o wykładowców, w jaki sposób… są szkolenia, ale mi się wydaje, że są po prostu osoby, które do tego się nie nadają a jednak mają obowiązek, chodzi mi tutaj o doktorantów, wykładania, chcą tego czy nie chcą, ale mają taki obowiązek. Później może nie natomiast mi się wydaje, że warto byłoby niektóre osoby z takiego obowiązku zwolnić. 
B. CH: Kwestia plagiatu wśród prowadzących, nie tylko przez studentów, ale też wśród kadry zostało też przez nas poruszone tydzień temu, więc…
L.B: Miałam problemy i nie słyszałam do końca całej dyskusji, więc to może z tego wynika. Miałam problemy techniczne. 
B. CH: Chodzi mi o to potwierdzenie, że już jakby my zauważyliśmy czy Wy podczas naszej debaty grupowej, że ten problem istnieje i teraz został on potwierdzony przez ekspertów, więc takie kolejne potwierdzenie, że plagiat to nie tylko kwestia studencka, ale niestety też kwestia pracowników naukowych. 
L.B: Zgadza się.
B.CH: Iwono czy Ty nas słyszysz, bo my teraz dzielimy się wrażeniami z sesji plenarnej, czyli tego dużego spotkania z ekspertami i chcielibyśmy usłyszeć też Twoją opinię. Halo? Nie wiem czy masz włączony mikrofon, ja Ci się starałam go włączyć, ale jakbyś mogła podnieść rękę tak jakbyś go chciała samodzielnie włączyć to ja wtedy zaakceptuję Twoje zgłoszenie, bo Cię w ogóle nie słyszę. 
I.K: Słychać już?
B.CH: Tak teraz słyszę. Zastanawiamy się po prostu, w jaki sposób te odpowiedzi ekspertów, ta debata wpłynęła na nasze opinie czy pozwoliła lepiej zrozumieć te tematy, które poruszaliśmy wcześniej w grupach i co nam dało to spotkanie.
I.K: W moim odczuciu były takie dosyć przewidywalne te odpowiedzi. Troszczę czułam niedosyt, jeżeli chodzi o wytłumaczenie samej polityki antyplagiatowej jak to dokładnie przebiega. Bo pan profesor Kowalski odesłała nas na stronę Wikipedii żeby sobie o tym poczytać. Natomiast brakowało mi chyba takiego bardziej łopatologicznego wyjaśnienia jak to się dzieje, że te prace są sprawdzane, czy wszystkie, w ilu procentach, kto to robi i tak dalej. Natomiast wniosło dużo, jeśli chodzi o te kwestie autoplagiatu, czyli cytowania własnych prac. Jeśli chodzi o odpłatność za drugi kierunek studiów i o kwestię kształcenia to tak szczerze powiem, że nic nowego dla mnie. 
B.CH: Czy ktoś jeszcze z Was chciałby coś dodać w ramach tych tematów odpowiedzi na pytania sformułowane przez naszą grupę były dla Was wnoszące? Ktoś chciałby coś tutaj skomentować? Nie wiem czy ktoś stara się coś powiedzieć czy po prostu odgłosy mikrofonu… Już uważacie temat za wyczerpany, nie chcecie kontynuować dyskusji? Czy ktoś ma coś do dodania, jeśli tak to proszę żebyście powiedzieli teraz, bo jeśli nie to będziemy już zmierzać do zakończenia tego spotkania w naszym pokoju i odeślę Was do ankiety, co Wam zajmie 10 minut, Jerzy proszę.
J.K: Ja chciałem tylko tyle powiedzieć, że wydaje mi się, że tak jak to zostało powiedziane to spotkanie z ekspertami jednak przynajmniej w moim odczuciu było znacznie mniej ciekawe niż nasze spotkanie takie w gronie studenckim tzn. wydaje mi się, że to, o czym dyskutowaliśmy tu nawet w te parę osób i pomimo tego, że części pokoi z powodów technicznych się nie udało wypowiedzieć to i tak nawet w tak ograniczonym gronie przynajmniej mi ta dyskusja wydawała się interesująca. A jeśli chodzi o tę część plenarną całej debaty, kiedy to słuchaliśmy ekspertów to jednak ja się miejscami nudziłem po prostu. Wydaje mi się, że to nie było już tak interesujące. Oczywiście szkoda, że te problemy techniczne czasami uniemożliwiły paru osobom udział w dyskusji, bo nasza grupa zaczynała od 8 osób a skończyło się właśnie na 5, które są teraz.
B.CH: No tak to prawda. Te problemy są czasami nie do wyeliminowania. Wracając do tego, co powiedziałeś, że uważasz, że to jest ciekawsze takie dyskutowanie w małej grupie to uważasz, że to spotkanie z ekspertami w ogóle jest takim zbędnym elementem tej dyskusji? W jakieś innej formie warto je przeprowadzić czy w ogóle jest potrzebny taki komentarz ekspertów?
J.K: Ja bym się zastanawiał czy nie mogłoby być udzielone pytanie przez ekspertów pisemnie na każde pytanie i wtedy każda grupa by przedstawiła swój zbiór pytań potem na nie by zostały podane odpowiedzi ekspertów, po czym grupa spotkałaby się jeszcze raz tym razem już z odpowiedziami ekspertów i mogła przedyskutować raz jeszcze sprawę. Wydaję, że to mogłoby mieć troszkę więcej sensu, bo tu jednak część pytań jak już część ludzi wspomniała było w miarę osobistych i odpowiedzi dało się na nie znaleźć w tych biuletynach, które rozesłaliście, a część pytań była po prostu jakby nie dotyczyła nas zupełnie… tymczasem to trwało dość długo, bo tutaj trzeba czekać aż osoba się zgłosi, ona się nie zgłasza parę sekund, potem się zgłosi, potem powie i tak dalej, i tak dalej i to trwa dosyć długo a tym czasem taka rozmowa w naszym gronie mi się wydawała ciekawsza. No i właśnie te pytania dla ekspertów można by zostawić i mogłoby być na nie odpowiedzi drogą pisemną wysłane.
B.CH: Rozumiem i wtedy rozesłać te odpowiedzi do wszystkich uczestników i spotkać się drugi raz, ale już na takiej kolejnej dyskusji, gdzie każdy może być aktywny, a nie zadać pytanie i ewentualnie dopowiedzieć, jeżeli jest niejasne?
J.K: Dokładnie. Też jest tak, że wtedy może być tak, że wszyscy czytamy pytania wszystkich, bo to też jest interesujące, bo można otworzyć perspektywę na zagadnienia, których w ogóle nie poruszaliśmy lub o których w ogóle nie pomyśleliśmy, ale wydaje mi się, że wystarczyłoby to przeczytać na dzień, dwa przed naszym powtórnym spotkaniem i wtedy moglibyśmy nadal przedyskutować te sprawy.
B.CH: Dzięki za ten głos, nie wiem czy ktoś by chciał jeszcze swój komentarz nam przedstawić? Lilija, proszę.
L.B: Byłoby warte jakby po prostu,żeby ekspert tutaj byłby i od razu byłby w stanie odpowiedzieć na nasze pytania. Może to trochę skomplikowane i chciałabym jeszcze jedną rzecz dopowiedzieć, może częściowo związaną a może nie. Chodzi mi o dydaktykę i o kształcenie właściwie dydaktyków. Mi się wydaje, żeby oni byli dobrze wykształceni… żeby byliby w wstanie przekazywać wiedzę i co było też chyba podkreślane przez panią doktor z SGH, żeby byli w stanie przekazywać współczesną, nowoczesną wiedzę, czyli nowoczesne technologie, żeby było to na pewnego rodzaju poziomie, a nie tak, że po prostu studenci uczyliby się systemów z 50 lat, które tak naprawdę teraz nie są aktualne, bo niektórych osób przynajmniej, których znam zniechęca to. Mieli kiedyś zamiar zostać na uczelni i poważnie to traktowali natomiast, kiedy widzę, co się dzieje i jaki jest system, właściwie sam program i ich to właściwie zniechęca. Więc sądzę, że potrzebni są dobrzy dydaktycy i dobre materiały i źródła, z których też korzystają żeby też dydaktyk narzędzie, którym się posługuje żeby ten student widział jak to wykorzystać i chciałby z tego korzystać. Więc jakby taki dodatek, mini spostrzeżenie. 
K: Ja mam jeszcze takie jedno zastrzeżenie, że na uczelni też pracują naukowcy, a nie tylko dydaktycy. Wiadomo, że my studenci spotykamy się po prostu z dydaktykami, ale też nie można po prostu wszystkich innych takich typowo naukowych rzeczy odpuszczać wiadomo, że fizycy czy biolodzy muszą pracować po prostu w laboratorium, oni nie mają za dużo styczności i też nie można po prostu dobierać… pracowników na uczelni tylko pod względem tego, jakimi są dydaktykami. To takie moje zdanie.
B.CH: Jeszcze ktoś chciał coś dodać, to byłaś Ty Lilija? Grupa nam się zmniejszyła… chciałabym Wam bardzo podziękować za udział w poprzednim spotkaniu i w tym dzisiejszym. Wstępne omówienie wyników tego, co się wydarzyło w naszej grupie i w innych grupach otrzymacie od nas mailowo a potem będzie spotkanie, na którym przedstawimy to nieco szerzej tak jak było powiedziane w tym pokoju plenarnych to będzie 26 listopada, to jest poniedziałek o 18. O tym gdzie to będzie to jeszcze Was poinformujemy, to będzie gdzieś w Centrum, to będzie spotkanie takie seminarium otwarte już face to face, zorganizowane w sposób tradycyjny i teraz chciałabym Was prosić o wypełnienie jeszcze ankiety. Linki są wklejone na tablicy, pierwsza to jest ankieta, którą wypełnialiście przy rejestracji nieco tylko okrojona a druga to jest ankieta ewaluacyjna, kilka krótkich pytań oceniających przebieg tych naszych spotkań, więc proszę Was o wypełnienie tych dwóch ankiet. One są naprawdę krótkie i zajmą Wam kilka minut i to zakończy Wasz udział w tej części projektu. Tak jak było pisane w mailu, który Wam przesłaliśmy kilka dni temu za Wasze zaangażowanie i udział w tych wszystkich spotkaniach chcielibyśmy Wam wynagrodzić to drobnym upominkiem, czyli bonem do Traffic Clubu i jeszcze dodatkowym gratisem spośród listy upominków, którą mamy i to jest dostępne na stronie i będziecie mogli sobie coś wybrać przychodząc już tutaj do nas na Karłową 18 a terminy, w jakich możecie to robić są zapisane w mailu, więc wszystko powinno być jasne. Jeżeli macie jakieś pytania to możecie pytać teraz lub piszcie do nas na adres CD, czyli Centrum Deliberacji a jeśli nie to dzięki i mam nadzieje do zobaczenia w poniedziałek już w wersji rzeczywistej, czyli 26 listopada. Skopiujcie te linki i ja tu jeszcze będę przez chwilę, więc możecie tu wrócić i te linki sobie skopiować albo teraz do jakieś przeglądarki je przykleić. 
