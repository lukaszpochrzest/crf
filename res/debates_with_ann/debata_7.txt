debata_7
TRANSKRYPCJA GRUPA 7- 
Moderator: Marcin Zgiep- MZ
Uczestnicy:
Kamil P- KP
Agata K- AK
Monika B- MB
Magdalena P- MP
Karol K- KK
Maria T- MT

MZ- Możemy zaczynać. Chciałbym Was powitać na debacie. Po każdej części debaty postaramy się ustalić pytania skierowane do ekspertów. W trakcie samej dyskusji możemy się zastanawiać nad tymi pytaniami. W trakcie dyskusji starajmy się też odwoływać do materiałów informacyjnych, które zostały wcześniej sformułowane. Postarajmy się w taki sposób to wszystko przeprowadzić, żeby wystarczająco omówić wszystkie propozycje działań przez was przemyślane. Biorąc pod uwagę plusy i minusy każdej propozycji. Celem naszej dyskusji nie jest wcale wypracowanie wspólnego stanowiska. Nie chodzi, żebyśmy musieli się zgodzić, że jest jakaś propozycja rozwiązania, która jest dla wszystkich satysfakcjonująca i moglibyśmy ją przekazać dalej. Chodzi o to, żebyśmy się zapoznali z różnymi opiniami i racjami, które za tymi opiniami są. Zacznijmy od pierwszego tematu, czyli od plagiatu. Zacznijmy może od takich najbardziej fundamentalnych kwestii. Mam do was takie pytanie, może dosyć oczywiste, ale istotne: czym waszym zdaniem jest plagiat? Z czym wam się kojarzy, jak go możecie określić to pojęcie, to zjawisko? Jak rozumiecie to własnymi słowami? 
KK- Plagiat to jest po prostu przywłaszczenie czyjejś własności intelektualnej. Można powiedzieć dość grubiańsko i prosto z mostu, że jest to kradzież i opublikowanie pod własnym nazwiskiem. Więc jest to kradzież czyjejś pracy i wysiłku włożonego w wytworzenie jakiejś informacji, jakiejś własności intelektualnej
MP- Plagiat też jest tym, że zabiera się czyjeś słowa do swojej pracy i nie podaje się źródła. 
MB- Ja rzeczywiście zgodziłabym się z Magdą, że do plagiatu dochodzi wtedy, kiedy wykorzystujemy czyjeś słowa i nie wstawiamy cytatu. To, co mówił Karol, że to jest kradzież własności intelektualnej to brzmi tak bardzo ostro i mam wrażenie, że czasami, kiedy dochodzimy do podobnych wniosków, do jakich doszedł ktoś wcześniej, ale one są wysnute na podstawie naszych własnych badań, to co wtedy? Czy wtedy też jest plagiat, kiedy na podstawie własnych badań dochodzimy do takich samych wniosków jak ktoś i czy ktoś nam może zarzucić plagiat i kradzież własności intelektualnej? Nie wiem. Myślę, że to warto rozważyć.
AK- Rzeczywiście jakby to jest mocne słowo dość i wydaje mi się, że te same wnioski to już nie byłby plagiat. To znaczy, jeśli będą sformułowane tymi samymi słowami. Czasami może to wyglądać tak, że pewne słowa, pewne zwroty frazeologiczne się powtarzają. Ale jednak przy wykrywaniu plagiatów kierujemy się dłuższym tekstem, który jest zapożyczony w całości, więc myślę, że w takich przypadkach to nie będzie uznane za plagiat.
KK- Ja myślę, że to jest właśnie dobra kwestia i dobre pytanie do eksperta, bo ja podobnie jak moi przedmówcy uważam, że jak ktoś niezależnie wpadł na taką samą ideę nie wiedząc, że takowa istniała, to też wydaje mi się intuicyjnie, że raczej nie jest to plagiat. 
AK- Mi się wydaje, że są z tym związane też takie absurdalne rzeczy jak obrazki w prezentacji. Bo z jednej strony jakby mamy świadomość, że nie powinniśmy używać ich bez podpisu, bez autora. Gorzej, jeśli one krążą po sieci i nie znamy autora, a wrzucanie właśnie źródła jakiegoś obszernego linku, gdzie udało nam się znaleźć taki obrazek nie jest dobrym pomysłem w prezentacji. Więc wiemy z drugiej strony, że to jest wykorzystanie czyjegoś dzieła i że jest to plagiat, ale z drugiej strony nie podpisywanie nie wydaje mi się jakimś naruszaniem prawa, bo czasami byłoby trudne znalezienie autora. 
MZ- Tak jak słusznie zauważył to Karol to może być jedno z pytań dla ekspertów. Teraz mam z kolei już skoro uzyskaliśmy pewne wstępne rozeznanie, czym plagiat jest, to teraz mam kolejne, może bardziej konkretne pytanie: jaka jest wasza opinia jak uczelnie powinny zapoznawać studentów z zagadnień plagiatów? Jakie są wasze doświadczenia w tym zakresie? Jakie propozycje działań, które zostały przedstawione w tych materiałach informacyjnych, jak one do was trafiają, co o nich uważacie? I jak sądzicie, czy te plusy i minusy jak moglibyście się do nich ustosunkować. 
AK- Chciałam powiedzieć, że mi się najbardziej podoba to rozwiązanie warsztatowe, to jest propozycja 4, jeśli chodzi o wiedzę o plagiatach. Na Uniwersytecie wygląda to trochę inaczej, nie ma żadnych, jest jeden wykład kilkugodzinny, a później test do rozwiązania w Internecie. Nie uważam, że jest to jakaś skuteczna metoda, zwłaszcza, że jest na początku studiów. Z biegiem lat ktoś może zapomnieć dokładnie, czego się tam nauczył, o ile się czegoś nauczył, a nie tylko przeczytał i automatycznie wypełnił test nie przywiązując do tego wielkiej wagi.
MB- Ja mam bardzo podobne doświadczenia jak Agata, bo my studiujemy na tym samym wydziale i rzeczywiście przechodziłyśmy kurs, który się nazywał Podstawy Własności Intelektualnej, ten wykład był bezsensowny o tyle, że w jego trakcie niewiele się nauczyliśmy, a dodatkowo mieliśmy uwagę skupioną bardziej na przepisaniu odpowiedzi, które były nam podane w trakcie do testu, który później miał być przeprowadzony. I też mi się wydaje, że w związku z tym najbardziej odpowiednia jest metoda warsztatowa, kiedy podaje nam się jakieś przykłady tego jak unikać plagiatu i czym rzeczywiście on jest. Był tu podany taki argument, że może się zdarzyć tak, że w trakcie tych zajęć zostanie podana jakaś dogłębna wiedza. Wydaje mi się to miało prawdopodobne, bo jeżeli już te zajęcia miałyby być przeprowadzone to powinny być przeprowadzone profesjonalnie, więc mam wrażenie, że nie jest to zbyt mocny argument. Mam wrażenie, że to jest najlepsza opcja i też ważny jest ten moment przeprowadzania testów, żeby one były przeprowadzane w momencie, kiedy rzeczywiście ta wiedza, kiedy na temat plagiatów jest potrzebna, czyli przy pisaniu pracy licencjackiej, czy magisterskiej. To mi się wydaje, że jest najbardziej istotne.
KK- Ja też jestem z Uniwersytetu i nie wniosę tu nic nowego. Podobnie- miałem 4 godziny wykładu dotyczące plagiatu i w zasadzie nic już z nich nie pamiętam. Na pewno ważna jest też kwestia, kiedy te zajęcia są. Najbardziej faktycznie przydadzą się przy pisaniu pracy licencjackiej bądź magisterskiej. Mi się wydaje, że właśnie powinny być one raczej w formie warsztatów, bo to jest na pewno bardziej absorbujące, a jak jest bardziej absorbujące to też więcej się zapamiętuje.
MP- Ja miałem też podobnie jak dziewczyny seminaria i właśnie na wykładach i wykłady też były dosyć nudne i mało zawierały tego, co potrzeba, co powinniśmy zawierać w naszych pracach, a czego nie. Nie do końca nam zostało to powiedziane. Ale właśnie myślę, że na warsztatach jest dosyć lepiej, bo możemy więcej się zapytać jak w ogóle sformułować swoje prace i w jaki sposób je napisać, żeby nie były plagiatem
MZ- Dziękuję za wypowiedzi dotyczące propozycji 4, bo na pewno ona była jedną z tych ciekawszych. Może nie tyle rewolucyjna, co wprowadzająca pewne modyfikacje do systemu. Chciałbym się jeszcze dopytać o te cztery propozycje, które są. Jakbyście się ustosunkowali do problemu ingerencji Uniwersytetu tako pewnej struktury w kwestie tych praw autorskich. Czy uczelnia ma takie prawo, czy może to robić, czy raczej powinna być takim sposobem moderatora, ale ogólnego, nie powinna ingerować w stosunki między studentem, a promotorem, czy wykładowcą? Czy ta kwestia też jest tu istotna dla was i czy ona ma znaczenie z punktu widzenia tej świadomości studentów, szczególnie tych, którzy przychodzą pierwszy raz na uczelnie? Czy tu są jakieś związane z tym zagrożenia, czy raczej to jest dobre rozwiązanie, żeby uniwersytet mocniej ingerował w tą kwestię?
AK- Wydaje mi się, że spójna polityka dla wszystkich wydziałów i instytutów jest lepszym rozwiązaniem niż pozostawienie samym sobie tym jednostkom. Dlatego, żeby panowała pewna sprawiedliwość jak wyznaczamy pewne zasady postępowania z osobą, która dopuściła się plagiatu, to chyba warto, żeby na różnych wydziałach te osoby były traktowane tak samo.
KK- Nie chciałbym się tu wypowiadać w kwestii wydziałów, bo wydaje mi się, że każdy wydział ma inną specyfikę i na każdym wydziale może być to troszkę inaczej zorganizowane. Aczkolwiek, co do zasady wydaje mi się, że uczelnie nie powinny uciekać od odpowiedzialności w tej kwestii. Na uczelniach powinny się odbywać zajęcia dotyczące tego, czym jest plagiat. Jednocześnie nie widzę tu jakby powodu, żeby zakładać z góry, że każdy student z góry wie, co to jest plagiat, więc takie zajęcia na pewno są niezbędne. 
MZ- Możemy przejść do kolejnego bloku pytań dotyczącego już konkretnie walki z plagiatami, z kradzieżą intelektualną, czy też z przywłaszczeniem sobie pewnych idei czy pomysłów, czyli z taką polityką antyplagiatową. Tu bym się chciał was zapytać: czy plagiat jest trudny do zidentyfikowania, do wykrycia? A jeśli jest trudny, to dlaczego właściwie tak się dzieje i jakie są znane z waszego doświadczenia sposoby jego wykrywania i jak to się ma do sposobów, które zostały opisane w materiałach informacyjnych? Czy to są skuteczne metody? Dlaczego są skuteczne? Czy można pomyśleć o wymienionych innych, które byłyby skuteczniejsze w walce z tym zjawiskiem? Jakie są wasze opinie na temat tych dobrych i złych stron różnych sposobów walki z plagiatem?
KK- Mi się wydaje, że najbardziej rozsądna z zaproponowanych w tym informatorze jest propozycja nr 3, żeby kontrolę sprawował jakiś jeden pracownik, który korzystałby z programu komputerowego, dlatego że pracownicy dydaktyczni są na pewno przeciążeni pracą. Stąd obawa, że jakość kontroli tego czy praca była pisana samodzielnie, może nie stać na najwyższym poziomie. I takie rozwiązanie byłoby też dobre, bo w moim odczuciu eliminowałoby jakąkolwiek stronniczość ze strony promotora i sprawiałaby, że praca byłaby sprawdzana z większym obiektywizmem. A mimo wszystko ta stronniczość może się wytworzyć, bo jednak promotor też się spotyka ze studentem i może go bardziej lub mniej polubić, a jeśli sprawdza to osoba, która nie widziała studenta na oczy to w moim odczuciu jest to bardziej obiektywne. 
MB- Wydaje mi się, ze największy problem z plagiatem jest taki, że występuje ten podział na plagiat świadomy i nieświadomy i dlatego wydaje mi się, że ta propozycja nr 3 sprowadza się do tego, że jest program, który mówi mi czy popełniłam plagiat czy nie, może być dla niektórych studentów krzywdząca, czyli dla tych, którzy rzeczywiście popełnili ten plagiat nieświadomie, bo tak może się zdarzyć. Trzeba wziąć pod uwagę, że te granice są bardzo płynne między tym, co jest plagiatem, a tym, co pod plagiat nie podchodzi. Dlatego wydaje mi się, że dobrym rozwiązaniem jest takie rozwiązanie dwuetapowe, że rzeczywiście jest jakiś program komputerowy, który rzeczywiście sprawdza czy praca jest splagiatowana w jakimś stopniu i w jakim jest, ale myślę, że później ona powinna zostać poddana jakiejś mentorskiej analizie, w sensie ktoś, kto się na tym zna i zna ten temat… może niekoniecznie promotor osoby, która pisała tą pracę, ale ktoś, kto umie to rzetelnie ocenić powinien wypowiedzieć się, czy rzeczywiście to, co zostało napisane podlega pod plagiat, czy jeszcze nie. 
AK- Ja jak najbardziej zgadzam się z Moniką. W ogóle taki dwuetapowy system w tej chwili już funkcjonuje. Noi oczywiście cały problem plagiatu nieświadomego, który powinien zostać wyeliminowany już na tym poziomie warsztatów. Dobre zajęcia i nie będzie czegoś takiego jak plagiat nieświadomy. Przynajmniej tak powinno być. Jeśli student jest poinformowany, ma zajęcia to jego obowiązkiem jest wiedzieć, co to jest plagiat. A jeśli chodzi o ten system dwuetapowy jest niezbędny, bo program antyplagiatowy jak antyplagiat.pl wykrywa pewnie wiązki, ciągi słów, a niekoniecznie kradzież idei. Za to jest odpowiedzialny promotor, który zna ileś tam prac i jakby jest w temacie i jest w stanie wykryć czy ktoś posługuje się jakąś książką i sprzedaje już istniejące, opisane idee.
MP- Mi się wydaje właśnie, że propozycja pierwsza też jest dobra właśnie, bo to wykładowcy najlepiej wiedzą jak czytają daną pracę, czy studenci zżynali żywcem z danej książki czy nie i później to weryfikują. Jeśli ktoś się nie stosuje do ich zastrzeżeń to powinni to dalej zgłaszać.
MB- Ja chciałam powiedzieć a propos tego, co mówiła Magda, że to powinno pozostać po stronie wykładowców.  Myślę, że ważne jest to, że program eliminuje czynnik typowo ludzki. Musimy pamiętać, że żadne z promotorów nie ma w obowiązku znać każdej książki i wiedzieć, że konkretne zdanie pochodzi z tej książki itd. I myślę, że tu program jest bardzo pomocny, bo on właśnie do tego służy, żeby wykrywać te najcięższe postaci plagiatu, czyli typowo przepisane zdania z jakiejś książki, czy innej pracy. 
KK- Ja odnośnie tego sprawdzania prac przez wykładowcę. Wydaje mi się, że rzeczywiście dobre, żeby wykładowcy analizowali naszą pracę pod względem czy jest dobra, czy nie, ale to jest raczej idealistyczne podejście, bo są to naprawdę dość zajęci ludzie. Wydaje mi się, że niektórzy wykładowcy- nie wszyscy, dosyć luźno podchodzą do tych naszych prac, czy to magisterskich, czy licencjackich. Nie analizuje ich aż tak dokładnie, żeby móc wykryć czy ta praca jest plagiatem czy nie. Dlatego ten system komputerowy jest jednak wskazany. Wydaje mi się, że też, jeśli chodzi o ten system, to nie byłby on ostatnią instancją, która stwierdzałaby o tym, czy plagiat był popełniony umyślnie, czy nieumyślnie, ale mogłaby się zebrać jakaś komisja i dopiero badać ten przypadek dokładniej. Także to, że praca jest sprawdzana przez komputer nie determinuje tego czy plagiat jest umyślny czy nie i co się stanie z takim studentem. Więc nie zgadzam się z zarzutem, że to jest zbyt duże odhumanizowanie i pozostawienie wszystkiego maszynie, bo na pewno i tak ostateczna decyzja należy do jakiejś rady, która spotyka się i decyduje, co dalej robić z takim przypadkiem i czy to jest plagiat. 
AK- Ja chciałam dodać, że generalnie sam wykładowca może być już znieczulony. Mam wrażenie, że przy tych mniejszych pracach, nie tych licencjackich, czy magisterskich, które otrzymują wykładowcy, panuje takie milczące porozumienie, co do tego, że nie wszczynają żadnej procedury w przypadku plagiatu. To znaczy proszą osobę o ponowne napisanie pracy, a nie robią z tego wielkiej afery. Tu też jest problem, że nikt nie zwraca na to uwagi i nie traktuje poważnie tych prac rocznych. To znaczy mówiąc nikt może przesadzam, na pewno są takie osoby, które wyciągają z tego poważniejsze konsekwencje, ale też wiem, że wielokrotnie zdarzają się takie sytuacje, kiedy jest jakieś upomnienie, żeby napisać pracę od nowa. Dlatego wydaje mi się, że to jest takie za mało i to później pozwala ludziom na dokonywanie plagiatów przy tych większych pracach skoro wcześniej przymykano na to oko i pozostawiano to bez większych konsekwencji. 
MT- Mi się wydaje, że cała ta koncepcja dyskusji o plagiacie dotyczy nieuczciwości studenta. Wydaje mi się, że to jest nieumiejętność korzystania ze źródeł, a nie nieuczciwość. W związku z tym reakcja powinna być na poziomie nauczania korzystania ze źródeł najpierw, a dopiero później koncepcji uczciwości. Dlatego ja się w ogóle zastanawiam tak naprawdę, czy traktowanie ludzi, którzy nie umieją cytować, wykorzystywać materiałów pod kątem tego, że dokonują plagiatu jest sensowne. 
MZ- Jeśli nie ma więcej uwag to przejdziemy teraz do ostatniego bloku pytań dotyczącego tego bloku plagiatu. Tu będą już bardziej związane z sankcjami, kiedy praca zostanie określona jako przejaw plagiatu. Jak powinno się w takim razie karać za popełnienie plagiatu? Jakie te propozycje w materiałach informacyjnych na ile są sprawiedliwe i skuteczne, na ile skutecznie mogą odstraszyć potencjalnie późniejsze osoby, które mogłyby plagiat uprawiać, czyli w takim prewencyjnym wymiarze? Jakie są silne i słabe strony propozycji zawartych w materiałach?
MB- Mnie się wydaje, że najlepsza z propozycji to propozycja 1, która kieruje studenta, który pierwszy raz popełnia plagiat, na zajęcia, które mają go dokształcić w tym temacie. Jednak znowu sprowadza się to do tego jak dobrze są przeprowadzone te pierwsze zajęcia, które on odbył, które są obowiązkowe. Bo jeśli zakładamy, że te zajęcia są przeprowadzone dobrze i on powinien mieć wiedzę o tym czym jest plagiat, i nie powinien tego robić i w związku z tym powinien ponieść karę to rzeczywiście bardziej rozsądna wydaje mi się propozycja 2, kiedy sprawdzamy czy ten plagiat był popełniony umyślnie czy nieumyślnie to znowu czy mamy dobrze przeprowadzone zajęcia, które mówią nam dobrze czym jest plagiat, to ten nieumyślny plagiat w ogóle nie powinien być popełniany. 
AK- Wydaje mi się problematyczne określenie tego czy plagiat był umyślny, czy nieumyślny, kiedy założymy że zajęcia były przeprowadzone w sposób dokładny, były to zajęcia warsztatowe i student powinien się nauczyć czym jest plagiat. To tym bardziej to określanie, które jest takie płynne jest problematyczne. Dlatego ta propozycja mi się nie podoba, bo dlaczego grupa osób ma oceniać, czy ktoś zrobił to świadomie, czy nie, kiedy trudno w ogóle ustalić kryteria, które by mogły pozwolić na taką ocenę. 
MZ- To była słuszna uwaga, bo faktycznie ten podział na zamierzony i niezamierzony jest dosyć kontrowersyjny. 
MT- Ja się zastanawiam tak naprawdę na temat plagiatu nad dwoma poziomami. Bo jeśli korzystanie ze źródeł to tak naprawdę student nie ma żadnego powodu, żeby ukrywać źródła. Czyli jeśli umie stosować źródła to dla niego jest to większy plus niż wtedy kiedy dokonuje plagiatu, bo ta praca jest lepiej oceniana. Czyli ta strona plagiatu jest tak naprawdę jego nieumiejętnością, która wpływa na gorszą ocenę pracy. Drugi wariant plagiatu to kiedy on kupuje pracę, czyli korzysta z cudzego materiału, albo ściąga ją z Internetu jest rzeczywiście dla niego korzystnym rozwiązaniem, a z drogiej strony jeśli on zamawia pracę to żaden system antyplagiatowy tego nie wykryje i defacto taki student pozostaje bezkarny. Więc jeśli karzemy generalnie nie umiejętność korzystanie ze źródeł, za które człowiek i tak jest ukarany oceną, bo ta praca jest gorsza wydaje mi się bez sensu. A tych, którzy kupują pracę nie jesteśmy w stanie ukarać bo oni zamawiają ją na rynku i tej pracy nie ma w systemie. A generalnie podpisuje się pod cudzym dokonaniem, więc mam duże wątpliwości co do karania plagiatu jeśli karzemy studenta. Na poziomie pracownika naukowego oczywiście tak. Ale w związku z tym jestem za poprawianiem pracy i takiej umiejętności 
KK- Mi się wydaje, że też w ogóle trzeba zacząć od tego jaka była jakość zajęć o tym czym jest plagiat. No bo w momencie, gdy te zajęcia były robione na łapu capu, to może to zbyt patetycznie zabrzmi, ale uczelnia nie ma moralnego prawa do tego, żeby jakoś mocno karać studenta za to, że popełnił plagiat nie wiedząc tak naprawdę czym on jest. Ja ogólnie kierowałbym się ku temu pierwszemu rozwiązaniu czyli na kierowanie studentów na dodatkowe zajęcia z prawa autorskiego. I jeśli chodzi o kwestie finansowania tych zajęć to powinny być one płatne, tak żeby uczelnia nie ponosiła konsekwencji tego, że ktoś jest plagiatorem. A jeśli chodzi o to rozwiązanie 3, to wydaje mi się, że ona jest jednak przesadą, ponieważ wyrzucanie studenta, który 5 lat studiował na jednym kierunku jest jednak nieludzkie. To jest po prostu zabranie człowiekowi 5ciu lat życia, które poświęcił na studia. A karając studenta w ten sposób i tak jest w ten sposób ukarany, że musi czekać rok, żeby powtarzać jakiś przedmiot, albo bronić się pół roku później ze względu na to, że musi odbyć ten wspomniany już kurs. 
MZ- Zamknijmy teraz tą część debaty i teraz możemy, biorąc pod uwagę naszą dyskusję i przemyślenia, możemy sformułować jedno pytanie do eksperta, które za tydzień postara się na nie odpowiedzieć. Dajmy sobie kilka minut na wybranie najlepszego pytania. Pamiętam, że na początku naszej dyskusji pojawiła się jakaś myśl.
KK- Nie wiem czy ja ją dobrze zapamiętałem, bo to nie była moja myśl. Chyba chodziło o to, że jeśli ktoś niezależnie wpadnie na ten sam pomysł, a on był wcześniej już przez kogoś wymyślony, to czy w tym momencie jest to już plagiat? Chyba nad tym się zastanawialiśmy. 
MB- Ja w ogóle chciałabym zapytać czy są jakieś dane, które mówią o tym ile osób zostało ukaranych za plagiat, np. w ostatnim roku? Czy rzeczywiście jest to takie realne zjawisko, że studenci są karani za plagiat? W jaki sposób zostały ukarane jeśli już się dopuściły plagiatu?
AK- Ja nie znam danych dotyczących studentów, ale wiem że karanie pracowników…. Ja chciałam zadać pytanie w jaki sposób uczelnie oceniają swoją skuteczność w wykrywaniu plagiatów? Wydaje mi się, że trudno ją ocenić. Żeby znać skuteczność w wykrywaniu to trzeba znać też liczbę tych niewykrytych
MT- Ja się nie spotkałam z sytuacją karania studentów, ale spotkałam się z bezsilnością uczelni jeśli chodzi o karanie kradzieży na poziomie doktoratów, doktoratów habilitacyjnych i taką koncepcją, że na mocy prawa ci ludzie są całkowicie niekaralni łącznie z możliwością cofnięcia im tytułów. W związku z tym jeszcze bardziej mam poczucie, że jeśli byśmy weszli na kwestię sądową, czy gdyby studenci chcieli odwoływać się dalej to jest to zupełnie niemożliwe. Spotkałam się z sytuacją totalnej kradzieży doktoratu i obrony jego, oraz bezsilności uczelni, czyli Uniwersytetu Warszawskiego jeśli chodzi o reakcję na to. 
KK- Ja mam pytanie, ale nie wiem czy ono jest konkretnie do eksperta, czy do władz uczelni, czy konkretnego wydziału. Zastanawia mnie z czego wynika niechęć do publikowania w Internecie i ogólnej dostępności prac licencjackich i magisterskich takie jak ma to miejsce w przypadku prac doktorskich. Bo wydaje mi się, że przeczytanie jakiejś pracy licencjackiej czy magisterskiej też może być pouczające i twórcze w zajmowaniu się jakimś problemem. Dlaczego nie ma dostępu do prac licencjackich i magisterskich, takiego samego jak do prac doktorskich? Tym bardziej, że takich prac również by nie można splagiatować, bo są one w elektronicznym archiwum. Także jakakolwiek próba splagiatowania tej pracy również byłaby szybko odkryta. Może nie chodzi nawet o publikowanie w Internecie, ale dostęp na takich samych zasadach jak do prac doktorskich. Tak samo łatwy dostęp 
MZ- Trochę się tych punktów nazbierało, więc na jakiś się musimy zdecydować. 
AK- Ja mogę powiedzieć, że moje pytanie można wyrzucić jeśli mamy się zdecydować. To pytanie jest bardziej złośliwe ponieważ widziałam informacje na temat tego jak uczelnie oceniają swoją skuteczność i po prostu nie jest to pytanie do ekspertów, które mogłoby mieć jakieś konsekwencje w działaniu. Jest takie bardziej demaskatorskie. 
MZ- Może nasze pytanie wybierzemy przez głosowanie, tak będzie najszybciej. 
AZ- Jeśli ja mogę coś skomentować to wydaje mi się, że odpowiedź na pytanie pierwsze jest raczej tak kulturowo uzasadnione i myślę, że brzmi, że nie. Bo nagle by się okazało, ze praca o zasadach dynamiki to jest plagiat Galileusza. Albo inne takie sytuacje, często naukowcy piszą o podobnych rzeczach innymi słowami, a idee tak naprawdę są bardzo podobne
MZ- Czyli raczej odrzucamy.. zostają te dwa
AZ- Chyba, że ja mam tylko takie zdanie
KK- Ja też się zgadzam. Równie dobrze można by zarzucić Kantowi, ze plagiatuje L…, także pierwsze pytanie jest mimo wszystko dość oczywiste, więc możemy je sobie darować. 
MZ- To zostają nam dwa pytania. Czy ktoś jeszcze ma ewentualnie jakiś zarzut do tych pytań? To może tak: kto jest za pytaniem nr 1? 
KK- Ja mam pytanie? Czy można się wstrzymać od głosu? Bo jedno z pytań jest moje i głupio mi głosować na moje pytanie
MZ- Czy ktoś jest za 1 pytaniem? (KP, MT).  A kto jest za pytaniem nr 2? (AK, MB, MP). Teraz możemy przejść do debaty nr 2, czyli do debaty o metodach kształcenia. Tu będą trzy bloki pytań, może zaczniemy od tego, czy waszym zdaniem czy…. Powinien być ukierunkowany na szeroki rozwój intelektualny, czy też być ściśle ukierunkowany na zdobycie umiejętności ściśle potrzebnych do pracy? Co oznacza to ukierunkowanie w ogólnym rozwoju intelektualnym, a co… na rynku pracy? 
AK- Wydaje mi się, ze to zadanie bycia dostosowanym do rynku pracy jest trudne dla uczelni i wydaje mi się, że nie do końca możliwe chociażby, dlatego że rynek pracy się zmienia i wiadomo, że w pewnym momencie rynkowi pracy może być potrzebna spora liczba informatyków, ale jakby ten rynek pracy potrzebuje tej liczby w tej chwili, nie za 5 lat. Więc jakby trudno dostosować także narzędzia, to, co przekazujemy studentom, przewidując, co będzie potrzebował rybek pracy za kilka lat. Więc dostosowywanie do rynku pracy jest pewnym zagrożeniem, bo to jest stan rynku pracy na dzisiaj i to jest teraz i nawet nie w przyszłym roku.
(od ok. 1h 20 min do końca nagrania słychać tylko pytania moderatora)
AK- ….
MZ- I Agata teraz.
AK- ….
MZ- Dziękujemy, teraz Karol
KK-…..
MZ- Dziękuję, teraz Agato znów Ci przekazuję głos
AK- …
MZ- Dziękuję, teraz Monika
MB- ….
AK- …
MZ- Jeśli nie ma uwag co do tego zestawu pytań, to może przejdziemy do pytań, które będą też bardziej pomocne, bo one już wprost się odwołują do zagadnień zawartych w materiałach informacyjnych. Tu też mam zestaw pytań, który chciałbym wam zaprezentować. Jakiego rodzaju zajęcia powinny być oferowane w ramach studiów, aby osiągnąć każdy jakby z tych celów, czyli albo rozwoju ogólnointelektualnego, albo związanego z umiejętnościami potrzebnymi na rynku pracy? I jakiego typu zajęcia wy dla siebie uważacie jako najbardziej wartościowe? Czym w tej chwili różnią się typy oferowanych zajęć i w jakim stopniu nauczyciele akademiccy są przygotowani do prowadzenia różnego typu zajęć?
AK- …
MT- ….
KK- …
AK-…
MT-…
AK-…
MZ- Jeśli nie ma więcej głosów dyskusji jeśli chodzi o tę część to teraz byśmy przeszli do ostatniej rundy pytań, które będą związane z programami studiów. Jak wg was powinien być budowany taki program studiów w nawiązaniu do tych różnych scenariuszy? Jakie są plusy i minusy poszczególnych rozwiązań? Jakie znaczenie ma, a jakie mogłoby mieć nauczanie na odległość? Jak wpisać tą metodę w poszczególne scenariusze dotyczące tych konkretnych programów studiów?
AK-…
MZ- Dziękujemy. Czy ktoś chciałby się odnieść do tego podziału, który z jednej strony może być klarowny i jasny, a z drugiej maskować pewne problemy i nie do końca wyjaśniać na czym polega istota rzeczy? Czy taki podział ma sens w stosunku do uczelni i kierunków bardziej jednak nauk rozumiejących, niż humanistycznych czy społecznych? Bardzo często teraz mówi się o specjalizacji, która ma postępować już na wcześniejszych stadiach edukacji. Czy waszym zdaniem na Uniwersytetach, bez względu na kierunek, czy powinno być tak, że powinny być odrębne ścieżki specjalizacyjne, które by eliminowały część przedmiotów, które mogłoby być niekompatybilne z daną ścieżką? W materiałach informacyjnych jest taki podział, że byłyby bardziej nastawione na poznawanie świata, a z drugiej strony byłaby taka ścieżka, która szłaby w stronę, żeby tą wiedzę jakoś aplikować do rzeczywistości, jakoś ją wykorzystywać w społeczeństwie, gospodarce, państwie. Czy waszym zdaniem jest sens, żeby studentów którzy przychodzą i wybierają te ścieżki? Czy jest jakiś sens, żeby takie podziały tworzyć? Czy to jest słuszne?
KK-….
MT-…
AK- 
MT-…
MZ- Jeżeli nie ma więcej głosów to chciałbym zakończyć tę debatę na temat metod kształcenia. Mamy teraz możliwość sformułowania pytania dla naszych ekspertów. 
MT- Czy jest szansa wprowadzenia nauczania dydaktyki dla pracowników naukowych uniwersytetów- jako wymogu?
MZ- Czy jest alternatywne pytanie? Czy może wszyscy są za?
AK-…
MT-…
MZ- To może Mario jakbyś napisała to w chat to ja bym wrzucił to na tablicę, a ja przez ten czas przejdę do kolejnego pytania. A więc zakończyliśmy tą część debaty. To jeszcze zapytam- czy to zmienione pytanie, poczekamy na wersję modyfikowaną…
MT- Czy jest szansa wprowadzenia wymogu ukończenia kursu dydaktyki dla pracowników naukowych, którzy chcą nauczać, lub zwolnienia ich z prowadzenia zajęć jeśli tego chcą?
MZ- Przejdźmy do trzeciej debaty. Czyli bardziej konkretny, bardziej kontrowersyjny, czyli odpłatność za 3gi kierunek. Jedni studenci płacą za swoje studia, jedni nie. Oczywiście jeśli chodzi o pierwszy kierunek studiów. Teraz powinniśmy rozważyć też krótko, nie chodzi o bardzo szczegółowe wchodzenie w materię. Czy ci, którzy nie płacą za pierwszy kierunek powinni mieć możliwość bezpłatnego studiowania na drugim kierunku? A jeżeli uważacie, że tak lub nie, to dlaczego uważacie, że powinni bądź nie powinni płacić za drugi kierunek?
MB-…
KK-…
AK-…
MT- 
KK-…
MZ- Ja może w obronie, bo pojawiła się lekka krytyka pod kątem tych materiałów. Bo jednak tu jest jednak opcja kompromisu, bardziej obiektywnego spojrzenia na kwestie kryteriów. Tu są jednak wprowadzone przynajmniej dwa kryteria, które decydują o tym, czy ktoś będzie bądź nie będzie zwolniony z opłaty za drugi kierunek w jakimś stopniu. Czy częściowo, czy w dużym procencie? Nawet jeśli chodzi o kwestię materialną, to jest też pewne uzasadnienia dlaczego ktoś, dana osoba taki kierunek wybiera. Ale to jako dygresja. Możemy przejść do ostatniego zestawu pytań. 
KK- …
AK-…
MZ- Ostatnia runda pytań dotyczy właśnie tych propozycji zwolnień, redukcji opłat. Jakie są te różne propozycje, które zostały w pewien sposób zawarte? I które są według was słuszne, w jakiś sposób sprawiedliwe, z punktu widzenia różnych grup studentów? Jakie są pozytywne i negatywne aspekty tych rozwiązań?
AK-…
MT-…
MB-…
AK-…
KK-..
MT-…
MZ- Czy zaproponowane pytanie przez Agatę- czy wprowadzenie opłaty za drugi kierunek studiów ma inne uzasadnienie poza szukaniem oszczędności? Czy to pytanie jest naszym grupowym pytaniem do eksperta? Czy ktoś zgłasza tu jakieś uwagi, albo alternatywę? Aha, dostałem informację w chacie, że pytanie Agaty jest super i widzę, że wszyscy są zadowoleni z tego wyboru. 

NAGRANIE 2- Debata 29 listopada
MZ- Dziś spotkaliśmy się w tym samym gronie, żeby podsumować debatę z ekspertami, która miała miejsce dosłownie kilka minut temu. Ona się trochę przeciągnęła, więc my nie będziemy sobie ustalać z góry harmonogramu tego spotkania, czy dyskusji. Jak wyczerpiemy tematy to będziemy mogli podsumować. Noi oczywiście podsumujemy wszystkie nasze ustalenia i dyskusje, które się jeszcze zaczęły w poprzednim tygodniu. Może zacznijmy od tego pierwszego wątku dotyczącego plagiatu. Zasadniczo chodziłoby o to, że czy wypowiedzi ekspertów, głównie profesora Marka Kowalskiego, który miał tu najwięcej do powiedzenia… czy te wypowiedzi ekspertów dotyczące kwestii plagiatów, czyli własności intelektualnej pozwolił wam lepiej zrozumieć tę problematykę? I czy w jakiś sposób (duży, mały) wpłynęły na wasze opinie proponowanych w materiałach działań, czy też w ogóle działań jako takich. A jeśli tak to dlaczego?
MT- Mnie głównie poruszyła taka kwestia, że tak naprawdę ten system antyplagiatowy to jest jakaś taka forma uzależnienia się uczelni od prywatnej komercyjnej firmy, której oni też w jakiś sposób napuszczają kasę i która może w ten sposób za chwilę dyktować dowolne warunki. I powiem uczciwie, że nie bardzo mi się to podoba. Było to dla mnie dość poruszające
MZ- To ciekawe, że ten wątek pojawia się w dyskusji, ale przekazuję teraz głos Agacie.
AK- Też to jest dla mnie uderzające, że to jest tak naprawdę jeden system, który ma monopol. Jakby to też jest dziwne, że to jest ten antyplagiat.pl
MZ- To dobrze, że taka kwestia wynikła w trakcie dyskusji, że jedno z tych pytań zadane przez jedną z grup dotyczące tych kwestii, mogliśmy dowiedzieć się też pewnych kulis związanych z samą problematyką nie tyle plagiatu, ile tych technicznych spraw.
KK- Wydaje mi się, że takie dyskusje dotyczące plagiatu za bardzo niewiele mogą pomóc z tego względu, że tak naprawdę każdy przypadek jest indywidualny i trzeba by się uczyć w praktyce jak nie popełniać plagiatów, a nie za pomocą informacji uzyskanych na takich teoretycznych rozwiązaniach.
MZ- Mam taki wątek, który był dosyć interesująco poruszony na temat plagiatu. On dotyczył bardziej prewencji, takich działań bardziej zapobiegających, czy kształtujących postawy studenckie. Jakby się można do tego odnieść w kwestii seminariów, czyli tych zajęć, które są jakby robione w małych grupach, gdzie jest interakcja między studentem, a prowadzącym bądź doktorantem, i tam też mogą być przekazywane pewne treści o charakterze antyplagiatowym. Wtedy kiedy pisana jest praca magisterska, licencjacka, bądź doktorska pod kierunkiem któregoś z profesorów bądź doktorów jest możliwość przekazywania takiej wiedzy, kiedy to jest też forma takiego późniejszego. Jeżeli mówimy o kwestii zapobiegania, to myślimy o tych zajęciach, o których mówiliśmy poprzednim razem, czyli jaki mają mieć charakter. A te seminaria mogą być późniejsze, ale też istotną, bo konkretnie odnoszą się do namacalnej rzeczywistości, czyli napisania konkretnej pracy. Sądzę, że to był ciekawy wątek w tej dyskusji.
 MT- Mi też się wydaje, że seminaria to jest dobre miejsce, żeby się uczyć jak nie popełniać plagiatów, a tak naprawdę korzystać ze źródeł. A z drugiej strony zastanawia mnie kwestia plagiatów osób prowadzących seminaria wykorzystując prace swoich studentów i podpisując się pod nimi. Zmuszają ludzi do wykonania czegoś co później jest przedstawiane jako ich praca. Mam wrażenie że to jest druga strona plagiatu, która się dzieje na seminariach.
KK- Tematyka plagiatu powinna być rozwiązywana w oparciu o praktykę. Bardzo pouczające i dający dużo do dyskusji ten wątek, że tematyka plagiatu powinna być poruszana również na seminariach. Wydaje mi się, że w naszej dyskusji, w naszym gronie przed tygodniem tego zabrakło jeśli się nie mylę. Jeszcze jedno mnie zastanawia- dlaczego prace magisterskie czy licencjackie nie są udostępniane na takich samych zasadach jak doktorskie. To jest ważne, a zostało pominięte. 
MZ- Jeżeli nie ma już uwag do tej pierwszej części to teraz bym przeszedł do tej drugiej dotyczącej metod kształcenia. Czy odpowiedzi ekspertów były w jakiś sposób satysfakcjonujące was? Czy one pozwoliły na głębsze zrozumienie problematyki dotyczącej studenta, ale też jakości danej uczelni, szkoły wyższej? Czy wpłynęły w jakikolwiek sposób na opinie w proponowanych materiałach informacyjnych dotyczące tych działań?
AK- Zadałeś dużo pytań, a ja bym się chciała odnieść do tego pierwszego członu- czy one były satysfakcjonujące. Miałam wrażenie, że jakby trochę osoby, które się wypowiadały broniły swojego miejsca w systemie jako prowadzący zajęcia. I czasem narzekały na studentów, że nie są chętni i to się przenosi do Internetu, że studentom powinno zależeć na tej ocenie i dlaczego nie oceniają skoro tego tak bardzo chcą. Miałam wrażenie, że to był taki ton, że bardzo wam zależy żeby mieć na to wpływ, a potem się okazuje, że wcale nie, bo jak macie szansę to wcale tego nie robicie. I tu mnie to uderzyło, że przydałaby się jakaś odpowiedź ze strony studentów, której nie mieliśmy możliwości sformułować. Niestety, kiedy nie widzimy wyników tych ankiet, nie są one przedstawiane publicznie, to tak naprawdę nie wiemy czy ktokolwiek zwraca na nie uwagę, czy w ogóle one istnieją, czy to jest jeden wielki fałsz. 
MZ- Dziękuję, dobrze że poruszyłaś ten temat, bo jedno z takich pytań uszczegóławiających dotyczyło kwestii tych ankiet ewaluacyjnych. Tu były próby odpowiedzi jak to wygląda z perspektywy konkretnych uczelni. Wydaje mi się, że była dosyć długa odpowiedź pani z SGH. Właśnie ta kwestia ankiet, tam były trzy pytania do tego, więc to była kwestia dosyć istotna. Więc wracając do tych pytań, bo faktycznie tu się pospieszyłem, bo jest wiele zagadnień dotyczących tej problematyki. Ale generalnie chodzi o to, czy eksperci wyczerpująco odpowiedzieli na pytania, szczególnie na pytania które my zadaliśmy. 
MT- Odesłanie do ustawy o szkolnictwie wyższym i tym wymaganiu odnośnie doktorantów i jeśli byśmy sprawdzili czy to prawda czy nie, bo ekspert sam nie był pewien, to byłaby wyczerpująca. Bo podaje konkretniej źródło. Nie dziwię się, że nie znał tej odpowiedzi na pewno, ale to jest informacja, że ci młodzi mają być jakoś tam przygotowani, jaki jest to poziom przygotowania i kryteria nie jest to określone, i tyle. Ale jest to jakiś ruch w tym kierunku. Mam też takie wrażenie, że nie ma myślenia o standardach z tego co słyszałam. Aczkolwiek jakaś tam informacja padła z ich strony, które wydziały co na ten temat robią. 
MZ- To prawda, że eksperci nie mieli odpowiedniej wiedzy, bo musieliby odwoływać się, albo przeprowadzać badania dotyczące tych standardów o których mowa, jak one wyglądają w sensie porównawczym. 
MT- Dla mnie najciekawsza była wypowiedź jednego z ekspertów, tuż przed pytaniem jak on sobie wyobraża, żeby wprowadzić wymóg podnoszenia kompetencji dydaktycznych przez pracowników uczelni, pracowników naukowych. A zaraz potem było, że dla doktorantów też. Tam taka pani się wypowiadała, która mówiła, że jak studenci mają się uczyć to ona rozumie że dobrowolnie pracownicy naukowi będą pracować nad sobą. Ale że nie wyobraża sobie takiego wymogu. Ale to też pokazywało część przekonań pracowników, które są. Ja też trochę znam środowisko doktorantów i sporo z nich dostaje dydaktykę bez żadnego przygotowania, jako przydział zajęć. W związku z tym nie wiem jak są realizowane te godziny ich przygotowania w praktyce. 
AK- Też chciałabym się zgodzić z Marią, właśnie też znam kilku doktorantów i z jednym rozmawiałam na temat prowadzenia zajęć, bo prowadził zajęcia na których uczestniczyłam. I mówił, że w ogóle nie był do tego przygotowany i nie miał nawet wyobrażenia jak to będzie wyglądało. Oprócz tego co wyniósł z zajęć w których uczestniczył jako student. Ale to nie jest jakieś satysfakcjonujące przygotowanie. I nie był też przygotowany do oceny i do reakcji na różne sytuacje, takie jak plagiat, który został mu podesłany jako praca. Więc też nie wiem jak to możliwe, że są takie zajęcia. 
KK- Mnie w odpowiedzi dotyczącej ankiet uderzyło to, że tak naprawdę nie dostaliśmy żadnych twardych danych tylko na pytanie jaki wpływ mają wypełniane przez studentów ankiety na pracę i wybór wykładowców, otrzymujemy odpowiedź co uczelnia, gdzie nie ma to żadnego wpływu. Kiedy my tak naprawdę nie wiemy, czy na większości uczelni bierze się takie rzeczy pod uwagę czy nie. Po prostu profesorowie nie umieli sprowadzić tej odpowiedzi do jednego mianownika i pokazać może nie jakichś danych statystycznych, ale powiedzieć, że na większości uczelni ma to wpływ czy nie.
KP- Ja chciałbym tylko powiedzieć, że zgadzam się koleżankami i kolegami i chciałbym dodać, że wypowiedzi ekspertów odnośnie tego tematu, czyli metod kształcenia nie wniosły nic nowego w moim życiu, w moim postrzeganiu tego tematu. 
MZ- Czy może odpowiedzi ekspertów w jakikolwiek sposób wpłynęły na zmianę bądź utrwalenie się w jakiejś opinii, poglądzie co do kierunków działań, które mieliśmy w materiałach informacyjnych. Czy tu eksperci dali jakąś podstawę, żeby którąś propozycje przyjąć, bądź też wręcz odwrotnie- żeby jej nie przyjmować?
AK- Ja mam wrażenie, że czuć było opór. Nie wiem czy to tylko ja tak mam, że zauważyłam, może przesadzam, ale te osoby pokazały, że będzie problem z obowiązkiem obowiązkowych zajęć, które miałyby poprawić ich sposób nauczania. Raczej nie mają ochoty na takie zajęcia. Może dlatego, że eksperci są przedstawicielami tego środowiska i wypowiadają się z tego stanowiska. 
MT- Ja miałam takie poczucie, że to są przedstawiciele środowiska niż eksperci, którzy bronią swojego środowiska tak naprawdę. I w związku z tym jeżeli by przyjęli jakieś rozwiązania to pod tytułem: „Bronię tego co jest dla nas bardziej opłacalne”. I tak bym chyba podsumowała to co myślą eksperci. Najśmieszniejszy był dialog dotyczący kosztów kształcenia, gdzie jasno pokazywali tak naprawdę, że jest to oszczędność finansowa chociaż mówili że nie. Taki był mój wniosek słuchając tego. 
AK- Ja zadawałam to pytanie odnośnie płatności za drugi kierunek i rzeczywiście miałam wrażenie, że ta odpowiedź która tam padła była walnięciem takim wytrychem, podanie statystyk, w dodatku dość śmiesznych, uproszczonych. Że powiedzmy te 50% nie ma już szans i oni są na uczelniach prywatnych i dlatego to jakby jest główny powód wyrównywania szans. W momencie kiedy pytam o jakość tego, o co chodzi, czy ważna jest ta ilość studentów, co to są za szanse tak naprawdę jeśli one wpływają też na szanse na rynku pracy to ta osoba zupełnie oddala się. Ja np. nie miałam poczucia, żeby ktoś odpowiedział mi na pytanie, tylko że w śmieszny sposób odkręcił kota ogonem.
MZ- A może byśmy się odnieśli tak bardziej konkretnie do kwestii tych ankiet ewaluacyjnych. Bo tam padła dość istotna kwestia i to była pewna forma krytyki pod adresem studentów. Że problem z ankietami jest taki, że zwrot ankiet jest niski. Że studenci mając do dyspozycji pewne narzędzia nie korzystają z tego, pomimo że koszty sięgnięcia po to narzędzie są niewielkie, bo to jest tyko kwestia poświęcenia czasu, poświęcenia kilkunastu minut. Jak byście się odnieśli do kwestii zwrotu ankiet?
AK- O ile wydaje mi się, że koszty można uznać za niewielkie to w porównaniu do korzyści, które byłyby jakoś widoczne, to jeśli tych korzyści nie widać, to koszty już się robią duże. Bo jeśli spędzamy 15 minut nad czymś czego efektów nie widzimy to to już można uznać za duży koszt. Więc tak jak z rzucaniem palenia- skoro te konsekwencje negatywne są tak bardzo odroczone w czasie no to nie mamy takiej potrzeby. Tak samo tu nie widzimy z tego korzyści i nie widzimy sensu w tym. 
MB- Ja podobnie jak Agata uważam, że największy problem ze zwrotami tych ankiet jest taki że studenci rzeczywiście nie widzą żadnych efektów z tego, że je wypełniają. I jeśli ja wypełniam coś po raz dziesiąty i później nie są wyciągane z tego żadne konsekwencje to tracę wiarę, że takie działanie ma sens. Wydaje mi się, że gdyby ktoś nam pokazał że rzeczywiście to wypełnianie przez nas ankiet potem przekłada się na jakość nauczania, bo w końcu o to chodzi w wypełnianiu tych ankiet, to myślę że zachęcenie studentów do tego by je wypełniali byłoby dużo łatwiejsze
MT- Ja też się zgadzam, że pierwszym krokiem jest informacja co się stanie z wynikami ankiet, żeby je potem wypełniać i żeby to miało w ogóle sens. A po drugie to jest kwestia terminu i treści ankiet. Ja wielokrotnie miałam oceniać ludzi nie pamiętając co oni w ogóle prowadzili, bez jakiegokolwiek przypomnienia i nie widziałam żadnego sensu. Głównie miałam wrażenie, że kiedy ta ankieta nastąpiła z dużym opóźnieniem to ludzie pamiętali, czy wykładowca się czepiał, czy nie. I myślę, ze najsprawiedliwsze by było wtedy nie wypełnianie jej
KK- Ja mam wrażenie, że tak naprawdę eksperci wypowiadając się o tych ankietach przerzucali winę na studentów, że studenci się tym nie interesują więc mamy w pewnym sensie problem z głowy, bo jeśli oni się tym nie interesują, to tym samym nasza praca nie jest oceniana, więc tak naprawdę wszyscy są zadowoleni. 
AK- Mi się wydaje, że ważna właśnie jest ta kwestia kiedy te ankiety są wypełniane. I dziwi mnie to, że ze strony ekspertów nie padło to, że powinny być wypełniane w trakcie zajęć. Bo jeśli studentowi ma zależeć na wypełnianie tej ankiety, to powinna ona mieć wpływ na zajęcia z tym prowadzącym. Zwłaszcza nam zależy kiedy te zajęcia nam się nie podobają. Jeśli chcemy wyrazić swoją opinię, że te zajęcia nam się nie podobają, to ma sens w trakcie tych zajęć, powiedzmy w połowie tych zajęć, że później może się coś zmienić, bo prowadzący zobaczy wynik i będzie chciał coś ulepszyć. Bo w momencie kiedy te zajęcia się kończą to ja mogę nie iść więcej do tego prowadzącego, bo stwierdzam że zajęcia mi się nie podobały i więcej nie będę w nich uczestniczyć, więc dla mnie nie ma to większego znaczenia co będzie z tymi wynikami. Dla niego też pewnie nie ma to znaczenia, skoro już nie będzie chciał prowadzić takich zajęć.
MP- Mi się wydaje, że przeprowadzanie ankiet w trakcie zajęć jest najlepszym rozwiązaniem, bo tak jak powiedziała Agata- najlepsze są wtedy wyciągane wnioski, wiemy na które zajęcia warto, a na które nie i czy coś się zmieni po takiej ankiecie. 
KK- Ja bym się z nie zgodził z tym, że bezzasadne jest wypełnianie ankiet w trakcie zajęć, bo jeśli nawet one nie dadzą nic studentom mającym zajęcia z danym profesorem, to zmiany muszą wejść od przyszłego roku, żeby zaoszczędzić kiepskiej dydaktyki przyszłym studentom. A najbardziej śmieszy mnie to, że w tych ankietach pojawia się regularnie pytanie „Jak dużo pracy wymagało zaliczenie tych zajęć?”, w sytuacji kiedy są one robione trzy zajęcia przed zaliczeniem, więc tak naprawdę skąd my mamy wiedzieć?
AK- Na pewno powinniśmy myśleć też o innych, ale przynajmniej z mojej perspektywy wydaje mi się, że jednak głównie myślimy jakie nam zajęcia się podobają, a jakie nie. I jak chodzimy na zajęcia, które nam się nie podobają, to myślimy o tym że chcielibyśmy jakoś je zmienić, jakoś się z nich wypisać, żeby cokolwiek się na tych zajęciach zmieniło, bo musimy dotrwać do końca semestru przynajmniej. Więc fajnie by było jakbyśmy mieli możliwość w połowie tych zajęć. Po zajęciach owszem również też taka ankieta się przyda, ale już wtedy te korzyści są niewidoczne. 
KK- Po części się tylko zgodzę z tym co mówiłaś, bo jeśli te ankiety są przeprowadzane w środku zajęć, to można odbić piłeczkę i powiedzieć, że studenci źle oceniają danego profesora, bo za dużo wymaga. A w sytuacji kiedy przeprowadzone są po zajęciach to nie mają żadnego interesu w tym, żeby go ocenić dobrze, czy źle. Bo nie będzie to już miało wpływu na to czy zaliczą zajęcia, czy nie
MB- Żeby ankiety działały to trzeba zadbać o ich treść, czyli co tam jest, kiedy one są, co się dzieje z wynikami. Póki to nie jest spójne to one nie mają żadnego sensu. Ja mam też takie poczucie, że równie dobrze ankieta może służyć po zajęciach do tego żeby się zemścić na prowadzącym, że było gorzej, albo że nudziliśmy się długo. Mam wrażenie że zostawienie tego tak sobie jak dzisiaj, to ja też się nie dziwię, że one nie są wypełniane. 
MZ- Jeżeli w kwestii ankiet nie ma dalszych wypowiedzi. To czy w ogóle którykolwiek z ekspertów w jakikolwiek sposób starali się odpowiedzieć w jakiś sposób na pytanie? Czy były jakieś głosy, które by można wyróżnić pomimo tego, że jednak tu z naszego punktu widzenia nie spełniły oczekiwań ekspertów, czyli nie byli ekspertami sensu stricte. Czy można by było tu kogoś wyróżnić? Czy raczej nie ma możliwości, żeby kogoś jakoś unobilitować? Czy ktoś w ogóle podjął próbę odpowiedzi na jakieś zagadnienia, pytania problem? Chyba nie, bo nikt się nie zgłasza…
MB- Ja miałam straszny problem z panem, który się wypowiadał w tym pierwszym bloku pytań. Nie pamiętam jak on się nazywał, ale strasznie słabo go było słychać, więc ja się nie mogłam skupić. Ale jeżeli mam oceniać czyje wypowiedzi podobały mi się najbardziej, to do mnie najbardziej trafiały wypowiedzi pani, która była z SGH. Wydaje mi się, że ona cały czas się odnosiła do praktyki i tego co się dzieje faktycznie na SGH i wg mnie jej wypowiedzi chyba były najbardziej wartościowe. 
MT- Ja mam wątpliwości co do wyróżniania ekspertów, bo mam wrażenie, że zmonopolizowanie dyskusji to bym raczej wpisała na minus niż na plus. Fajnie, że przyszli i poświęcili swój czas. Ale nie znam tego zaplecza od nich strony, czy oni mieli zaprezentować swoją uczelnię, czy szerszy pogląd, czy znali wcześniej pytania. 
MB- Ja bym tylko chciała powiedzieć Marii to z tego co ja wiem, to eksperci znali wcześniej pytania i stąd wydaje mi się, że dziwne jest ten nasz niedosyt. Mam wrażenie, że skoro eksperci znali wcześniej pytania to mogli je przygotować na tyle dokładnie, żeby jakoś nie zostawiać tego niedosytu, który teraz niestety czujemy, biorąc pod uwagę niektóre wypowiedzi ekspertów. 
MT- Uważam, że jeżeli znali wcześniej pytania, to uważam, że nie wywiązali się ze swojej roli i nie przygotowali się do dyskusji. Pan pod plagiatu był najlepiej przygotowany, bo on miał tą wiedzę i posługiwał się przepisami. Ale tak to nie zauważyłam odniesienia do szerszej wiedzy. 
MZ- To przejdźmy teraz do tematu trzeciego. Czy w kwestii odpłatności za drugi kierunek studiów eksperci w jakikolwiek sposób potrafili ująć ten problem? Jakoś go w taki sposób przekazać, czy przedstawić, który byłby dla was ciekawy i wnoszący coś do wiedzy i odpłatności, komercjalizacji placówek publicznych.
MT- Ja nie wszystko zrozumiałam, ale najnowsza i najciekawsza była dla mnie ta informacja o tym, że student ma prawo zdobyć ileś punktów, a jeżeli postanowi zdać więcej egzaminów, albo zakończyć więcej punktów to powinien za to zapłacić. Powiem szczerze, że za dobrze tego nie zrozumiałam, a było to dla mnie ciekawą, nową treścią. Całkowicie nowo. Czyli zrozumiałam, że idea otwartego uniwersytetu, a przynajmniej wpisywanie zaliczenia jest sprzeczna z koncepcją finansową dla studenta. I to było dla mnie całkowicie nowe. Ale nie rozumiem tego systemu po tych wypowiedziach nadal, na czym polega ta kwestia odpłatności.
KK- To było w pewnym stopniu szokujące, bo dochodzimy do dziwacznej sytuacji, w której gdy ktoś wyrobi sobie za dużo punktów ects, a studiuje na jednym kierunku, to musi z tego co ja zrozumiałem to musi płacić jak za drugi. I rzeczywiście jest to bardzo dziwna sytuacja. 
 MZ- A czy to pytanie, które my zadaliśmy jako grupa, czy ono w jakikolwiek sposób zostało omówione, czy zostało bez odpowiedzi?
AK- Ja tak jak mówiłam nie zostałam usatysfakcjonowana tą odpowiedzią i wydało mi się, że nie ma sensu przeciągać samego spotkania, bo już wiedziałam że jesteśmy po planowanym czasie spotkania, więc nic nie mówiłam. Ale osoba, która się wypowiadała odpowiedziała na to pytanie w sposób taki który samej tej osobie na satysfakcjonował, jak powiedziała na końcu że wie, że te szanse powinny być wyrównywane już w przedszkolu. Więc nie była nawet spójna
MP- Ja tak samo jak poprzednicy uważam, że eksperci nie dość jasno zobrazowali na czym polega ta odpłatność. Nie byli dość spójni tak jak powiedziała Agata
KK- Mi się wydaje, że eksperci nie chcieli na to pytanie odpowiedzieć systemowo, tylko ekspert po prostu odpowiedział na to pytanie co ustawodawca miał na myśli, a jeśli Agata się dopytywała, czy nie uważasz że za dużo jest studentów w Polsce, to w tym momencie ktoś uznał, że to nie jest odpowiedź na to pytanie i zasłonił się tym.
 MZ- Jako że już faktycznie dochodzi do 21, a debata miała skończyć się o 20, więc jeśli w tej chwili nie ma żadnych komentarzy do tej trzeciej debaty, więc chciałbym Wam podziękować za te dwa spotkania. 
